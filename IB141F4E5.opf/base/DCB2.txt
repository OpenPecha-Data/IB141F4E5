༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2CZ8050
11 KG10324
ImageGroup:
ISBN:
LCCN:
n/a
978780057946
Title:
ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
phar phyin skabs brgyad kyi dri ba dris lan thos bsam blo yi rol rtsed/
འཇིགས་མེད་རྒྱ་མཚོ
Author:
Descriptor:
Original Publication:
jigs med rgya mtsho
n/a
rig gzhung rgya mtshor 'jug pa'i gru gzings zhes bya ba'i dpe tshogs (not available]
pe cin
krung go'i bod rig pa dpe bskrun khang
Place:
Publisher:
Date:
2007
Volume:
Total Volumes:
12
In/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 8/2011



རིག་གཞུང་རྒྱ་མཚོར་འཇུག་པའི་གྲུ་གཟིངས་ཞེས་བྱ་བའི་དཔེ་ཚོགས།
ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་
ཐོས་བསམ་བློ་ཡི་རོལ་རྩེད།
གྱི་སྐྱེས་འཇིགས་མེད་རྒྱ་མཚོས་བརྩམས།
ཀྱང་གོའི་བོད་རིག་པ་དཔེ་སྐྲུན་ཁང༌།



གྱི་སྐྱེས་འཇིགས་མེད་རྒྱ་མཚོའམ་འགར་ཉག་ཕྲན།
ཞི་དུལ་ཀུན་སྤྱོད་དང་བའི་གསོས་སུ་བཞུགས། །
འཇིགས་མེད་ལུང་རིགས་གདོང་ལྔའི་དབྱངས་ཀྱིས་ཕྱུག །
མི་ཚེ་རིག་གཞུང་རྒྱ་མཚོའི་ཀློང་ལ་འབྱམས། །
བསྟན་འཛིན་ཁྱོད་སྐུ་རྡོ་རྗེའི་ཁམས་སུ་སྨོན། ། །
ཞེས་མུན་འཇོམས་སྒྲོན་མེས།



རིག་གཞུང་རྒྱ་མཚོར་འཇུག་པའི་གྲུ་གཟིངས་ཞེས་བྱ་བའི་དཔེ་ཚོགས།
ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་
ཐོས་བསམ་བློ་ཡི་རོལ་རྩེད།
གྱ་སྐྱེས་འཇིགས་མེད་རྒྱ་མཚོས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང༌།



图书在版编目(CIP)数据
学海泛舟(一): 藏文/甲吉·晋美嘉措著一北京:
中国藏学出版社,2007.12
ISBN 978-7-80057-964-6
1. 学…II. 0甲III. 大乘佛经一问答—藏语 IV. B942.1-44
中国版本图书馆CP数据核字(2007)第177843号
作 。 者:甲吉·晋美嘉措 著
责任编辑:贡达 孟君美
封面设计:李建雄
版:中国藏学出版社出版发行
厂:北京市梨园彩印厂印刷
本:850mm× 1168mm 1/32
张:30.25
次:2007年12月第1版 2007年12月北京第1次印刷
数: 0001-2000册
号: ISBN 978—7—80057-964–6/B.21
价:37.50元
书定



རིགས་པའི་རྣམ་དཔྱོད་གདོང་ལྔའི་སྲོག་བཟུང་བས། །
འཇིགས་མེད་སྨྲ་བའི་སྤོབས་པའི་གདེང་ཐོབ་པ། །
ཤེར་ཕྱིན་རྒྱ་མཚོའི་ཀླུང་ལ་རབ་བརྒལ་བས། །
དོན་ལྡན་དྲིས་ལན་ནོར་བུའི་དོ་ཤལ་རྙེད། །
གནས་ལྔ་རིག་པའི་ཚལ་ལ་བག་ཡངས་སུ། །
རྩེ་དགར་འདོད་པའི་བློ་གསལ་གཞོན་ནུའི་མགུལ། །
མཛེས་པའི་རྒྱུན་དུ་སོང་བས་ཐོས་བསམ་གྱི།
རྒྱ་མཚོར་བགྲོད་པའི་གྲུ་གཟིངས་ཉིད་དུ་འགྱུར། །
ཞེས་པ་འདི་ནི་མེ་ཕག་ལོའི་ཟླ་༨ པའི་ཚེས་༢༤ལ།
བསེ་ཚང་བློ་བཟང་དཔལ་ལྡན་ནས་འཕྲལ་དུ་བྲིས་པ་དགེ །



ཡུམ་དོན་འགྲེལ་ལ་ཟླ་བྲལ་ཐོགས་མེད་ཀྱིས། །
ཡུམ་དོན་དཀའ་སྙམ་བཅུ་གཉིས་ལོར་བསྒྲུབས་པའི། །
ཡུམ་དོན་ཟབ་རྒྱས་ལུགས་བཟང་གངྒའི་རྒྱུན། །
ཡུམ་དོན་འགྲེལ་ལ་ཟླ་བྲལ་ཚོགས་རྣམས་རྒྱལ། །
རྒྱལ་ཡུམ་དགོངས་འགྲེལ་རྒྱལ་ཚབ་བྱམས་པས་གསུངས། །
མི་ཕམ་གསུང་རྒྱུན་གངྒའི་ཆུ་གཏེར་ཀློང་། །
ལེགས་བ ཤད་བགོ་སྐལ་དམ་པའི་བཤེས་ཀྱི་དྲིན། །
དོན་མིན་དོན་དུ་འཁྲུལ་ནས་འགའ་ཞིག་ཚིམས། ། -
འགའ་ཞིག་བློ་རིག་གསལ་ཡང་ཆུད་ཟོས་གྱུར། །
དེ་ལྟའི་མི་ཕམ་ཟབ་རྒྱས་ཤེར་ཕྱིན་གཞུང་། ། དེ་
ཐེ་ཚོམ་ཟས་པས་སྲིད་པ་ཧྲུལ་པོར་བྱས། །
འཕགས་སེང་མཁས་པའི་ལུགས་བཟང་མ་དྲོས་མཚོ། །
དངོས་བརྒྱད་བདུན་ཅུའི་མཚར་སྡུག་འབུམ་རྫོགས་པ། །
ཁོ་བོའི་རྣམ་དཔྱོད་མཁའ་དབྱིངས་མེ་ལོང་ངོས། ། །
ལྷུན་རྫོགས་ངོ་མཚར་གཟིགས་མོ་ཀུན་དགའི་དཔྱིད། །
རྣམ་དཔྱོད་རླུང་གིས་བསྐྱོད་པའི་བསུང་ཞིམ་ཅན། །
ལེགས་བཤད་མ་ལ་ཡ་ཡི་ཡོངས་འདུའི་ལྗོན། ། །
ངོ་མཚར་རྒྱལ་སྲིད་རྒྱ་མཚོའི་མཆོད་སྤྲིན་མཆོན། །
དྲིས་ལན་དཔྱོད་ལྡན་དགྱེས་པའི་སྐྱེས་འདི་རྨད། །
ཅེས་ལྔ་རིག་པདྨའི་དགའ་ཚལ་གྱི་དགེ་མིང་འཛིན་པ་འགར་རྩེ་བ་སྐལ་བཟང་གིས།



དཀར་ཆག
མགོ་བརྗོད་ཡ་རབས་མགུ་བའི་མཆོད་སྤྲིན། ...
སྐབས་དང་པོའི་སྐོར་གྱི་དྲི་བ་དྲིས་ལན། །
ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད་
ཅེས་བྱ་བ་འདི་འབྲི་བའི་ཀུན་སློང་ངམ་རྒྱུ་མཚན་ཅི།….……………………….. (5)
གཞུང་བཀའ་པོད་ལྔས་འཁོར་ལོ་བར་མཐའ་གསུམ་གྱི་གང་དང་གང་གི་
དོན་གཙོ་བོར་འགྲེལ། .…………
.. . (8)
ཕར་ཕྱིན་གྱི་བཤད་རྒྱུན་ཇི་ལྟར་བྱུང་བ་ཡིན། ..…….. ..…………………. (8)
བདག་ཅག་གི་སྟོན་པ་དང་རྒྱུད་གཅིག་པའི་སེམས་བསྐྱེད་ཚུལ་བཤད་པའི་ ་
མདོ་ཅི་འདྲ་ཡོད།
………………….….. (10)
བདག་ཅག་གི་སྟོན་པ་དང་རྒྱུད་གཅིག་པའི་བྱང་སེམས་ཀྱིས་གྲངས་མེད་ །
གསུམ་གྱི་ཚོགས་བསགས་ཚུལ་ཇི་ལྟར་ཡིན།
…………..(14）
སྤྱིར་བསྟན་བཅོས་རྩོམ་པ་ལ་རྒྱུ་གསུམ་ཚང་དགོས་ཞེས་པའི་རྒྱུ་གསུམ་
གང་དག་ཡིན། ..……….……......
(17)
ཐེག་ཆེན་གྱི་རྒྱ་ཆེ་བའི་ལམ་གྱི་ཤིང་རྟའི་སྲོལ་འབྱེད་གང་ཡིན་པ་དང་དེ་དུས་ ་
ནམ་ཞིག་ཏུ་བསྟན་བཅོས་གང་གི་སྐབས་སུ་ཚུལ་ཇི་ལྟར་ཕྱེ་བ་ཡིན། ...(19)
བསྟན་བཅོས་མངོན་རྟོགས་རྒྱན་ལ་རྒྱན་ཞེས་བརྗོད་པའི་རྒྱུ་མཚན་ཅི། (21)
མངོན་རྟོགས་རྒྱན་ལ་རྩ་བའི་སེམས་སོགས་སེམས་དྲུག་གི་འཇུག་ཚུལ་
ཇི་ལྟར་ཡིན། ……………….
...... (22)
ཤེར་མདོའི་དགོངས་པ་ཐོག་མར་འགྲེལ་ཚུལ་བོད་ཀྱི་མཁས་པ་སྔ་ཕྱིའི་



• 2.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
............. (29）
བཞེད་པ་མི་འདྲ་བ་ཨེ་ཡོད།……………
(23)
རྒྱན་གྱི་བཤད་བྱ་རྩ་བའི་མདོ་ངོས་འཛིན་ཚུལ་ལ་བོད་ཀྱི་མཁས་པ་སྔ་ཕྱིའི་
བཞེད་པ་མི་མཐུན་པ་ཨེ་ཡོད། །
མདོ་རྒྱན་སྦྱར་བའི་འགྲེལ་བ་ཇི་འདྲ་ཡོད། .…….
....………….…. (32)
མངོན་རྟོགས་རྒྱན་ལ་རྒྱ་གར་མར་གྲགས་པའི་འགྲེལ་བ་གྲགས་ཆེན་གང་
དག་ཡོད། །
. .. (33)
གནོད་འཇོམས་རྩོམ་པ་པོ་གང་ཡིན་ལ་མཁས་པའི་བཞེད་པ་མི་མཐུན་པ་
ཨེ་ཡོད། ..… ..…… …… …
... (35)
ཐལ་འགྱུར་བའི་ཤིང་རྟའི་སྲོལ་འབྱེད་མཁན་གང་ཡིན་ལ་མཁས་པའི་ ་
བཞེད་པ་མི་མཐུན་པ་ཨེ་ཡོད། -
.......…….. (40)
སེམས་ཙམ་པའི་ལྟ་བ་མདོའི་དགོངས་པ་ཡིན་མིན་ལ་རང་རྒྱུད་པ་གཉིས་
ཨེ་མཐུན། .…….
………….………..(42)
ཐེག་དམན་གྱི་ཤིང་རྟའི་སྲོལ་འབྱེད་ཡོད་མེད་ལ་བཞེད་པ་མི་འདྲ་བ་
.……… …………………………………………. ( 45)
འགྲེལ་བ་དོན་གསལ་གྱི་དགོས་སོགས་ཆོས་བཞི་གང་ཡིན། .. . (45)
མཆོད་བརྗོད་ཀྱི་ཞར་བྱུང་སྐྱེས་བུ་གསུམ་གྱི་རྣམ་བཞག་མདོ་ཙམ་ཞིག་ ་
ཇི་ལྟར་འགོད། ..……..…
………………..(47)
རྒྱན་རྩོམ་པ་པོ་རྗེ་བཙུན་བྱམས་པ་སངས་རྒྱས་ཡིན་པའི་རྒྱུ་མཚན་ཅི། (48)
མཛད་པ་བཅུ་གཉིས་གང་དག་ཡིན། །
…… (49)
རྩ་བར། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་འཁྲིད་ ་
མཛད་གང་ཡིན་དང་། ཞེས་པས་གཞི་ཤེས་ལ་བསྟོད་ཚུལ་།
ཇི་ལྟར་ཡིན།...
ཨེ་ཡོད། །



:
:
༄༅།།དཀར་ཆག །
………………. (57)
གཞི་ཤེས་ཀྱི་མཚན་ཉིད་དང་ས་མཚམས་ཇི་ལྟར་འཇོག………… ..…….. (53)
ཡུམ་སྲས་ཀྱི་ཁྱད་པར་ཇི་ལྟར་འཇོག ...
... (55)
མངོན་རྟོགས་རྒྱན་གྱི་མཆོད་བརྗོད་དང་བསྟན་བཅོས་ལུས་ཀྱི་མཁྱེན་གསུམ་་་
བསྟན་པའི་གོ་རིམ་མི་འདྲ་བ་ཅི་ཡིན། །
གཅིག་དུ་བྲལ་སོགས་མངོན་རྟོགས་རྒྱན་གྱི་མཆོད་བརྗོད་ལས་འཕྲོས་ཚུལ་
ཇི་ལྟར་ཡིན།
…………….(56)
རྒྱན་གྱི་ཆེད་དུ་བྱ་བའི་གདུལ་བྱ་དབང་བོ་རྣོ་རྟུལ་གཉིས་ཡུམ་མཁྱེན་གསུམ་
ལ་དང་བ་སྐྱེ་ཚུལ་ཨེ་འདྲ། །
བདེན་མེད་སྒྲུབ་བྱེད་ཀྱི་གཏན་ཚིགས་གང་དག་ཡོད། .…………………………………….. (60)
རང་རྒྱུད་པའི་ལུགས་ཀྱི་དགག་བྱ་ངོས་འཛིན་ཚུལ་མདོར་བསྡུས་ཤིག་ །
ཇི་ལྟར་འགོད། ...
..…………………. (62)
ལུང་དཔྱད་པ་གསུམ་གྱིས་དག་ཚུལ་ཇི་ལྟར་ཡིན། ………………………………………………. (67)
སྒྱུ་མའི་རྟའི་ངོ་བོ་ངོས་འཛིན་ཚུལ་ལ་ཐལ་རང་སོགས་ཨེ་འདྲ། .…………………… (70)
སྒྱུ་མའི་རྟའི་འཇོག་བྱེད་ལ་ཐལ་རང་སོགས་ཨེ་མཐུན། ..………………………………….(75)
བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་རུང་དང་བྲལ་བ་དེ་ :
གཞི་ལམ་རྣམ་གསུམ་བདེན་མེད་དུ་སྒྲུབ་པར་བྱེད་པའི་རྒྱུ་དང་ཁྱབ་
བྱེད་དང་རང་བཞིན་དང་དངོས་འབྲས་མ་དམིགས་པ་བཞིའི་ ་བ ་
གང་དུ་གཏོགས།………………………….
.…………………. (76)
དགག་བྱ་སྒྱུ་མའི་དཔེ་དང་སྦྱོར་ཚུལ་ཇི་ལྟར་ཡིན།………………………………………. (77)
བསྟན་བཅོས་མངོན་རྟོགས་རྒྱན་གྱི་མཆོད་བརྗོད་ཀྱི་བསྟོད་ཡུལ་ལ་མངོན་
རྟོགས་བརྒྱུད་ཨེ་ཡོད།
……………………. (78)
ཐེག་ཆེན་གྱི་གྲུབ་མཐའ་སྨྲ་བ་རྣམས་ཀྱི་ལུགས་ལ་མྱང་འདས་ཀྱི་མཚན་



• 4.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད་དང་ངོ་བོ་སོགས་ཇི་ལྟར་འཇོག
...... (79)
གསུང་རབ་ཡན་ལག་བཅུ་གཉིས་གང་དག་ཡིན་པ་དང་དེ་གསུང་རབ་ཡན་
ལག་དགུ་དང་གསུམ་རྣམས་སུ་བསྡུ་ཚུལ་ཇི་ལྟར་ཡིན། ……………….………….. (88)
སྡེ་སྣོད་སོ་སོའི་མཚན་ཉིད་དང་སྒྲ་བཤད་སྡེ་སྣོད་གསུམ་དུ་འཇོག་པའི་རྒྱུ་
མཚན་སོགས་གང་ཡིན། ..…………
… ... (92)
གང་དང་ཡང་དག་ལྡན་པའི་ཐུབ་རྣམས་རྣམ་པ་ཀུན་ལྡན་སྣ་ཚོགས་ །
འདི་གསུངས་པ་ཞེས་པའི་སྐབས་སུ་རྣམ་མཁྱེན་ལ་བསྟོད་ཚུལ་ ་
ཇི་ལྟར་ཡིན། ..…….…......
... .(94)
ཆོས་འཁོར་གྱི་མཚན་ཉིད་དང་ལུང་རྟོགས་ཀྱི་བསྟན་པ་ལ་ཞུགས་ཚུལ་ ་
ཇི་ལྟར་ཡིན། .………………………….………… ……………………………………………….(94）
བཀའ་བསྡུ་རིམ་པ་གསུམ་བྱུང་ཚུལ་ཇི་ལྟར་ཡིན། …….……………………. (99)
ཉན་ཐོས་སྡེ་གཉིས་ཀྱིས་ལུང་རྟོགས་ཀྱི་ཆོས་འཁོར་ངོས་འཛིན་ཚུལ་
ཨེ་འདྲ། ..………………..……………………..….…………………………………….. (110)
ཆོས་ཕུང་གི་ཚད་ངོས་འཛིན་ཚུལ་ལ་མི་འདྲ་བ་ཨེ་ཡོད། .…………………….(117)
ཀུན་དགའ་བོ་ཤེར་ཕྱིན་སྡུད་པ་པོ་ཡིན་མིན་ལ་མཁས་པའི་བཞེད་པ་མི་
མཐུན་པ་ཨེ་ཡོད། .…………………
………………………(122)
དུས་ཀྱི་རིམ་པའི་སྒོ་ནས་འཁོར་ལོ་བར་མཐའ་གསུམ་འཇོག་ཚུལ་
ཇི་ལྟར་ཡིན། ..… …………… ……………………… …… (127)
བརྗོད་བྱ་ཕྱོགས་མཐུན་གྱི་འཁོར་ལོ་བར་མཐའ་གསུམ་འཇོག་ཚུལ་
ཇི་ལྟར་ཡིན། ，
…………………(137）
སེམས་ཙམ་པའི་ལུགས་ལ་དགོངས་འགྲེལ་ལས་བཤད་པའི་འཁོར་ལོ་བར་
མཐའ་གསུམ་གྱི་མཚན་ཉིད་དང་མཚན་གཞི་སོགས་ཇི་ལྟར་ཡིན། ... (138)



༄༅།།དཀར་ཆག ་
• 5 •
སེམས་ཙམ་པའི་ལུགས་ལ་འདིར་བསྟན་འཁོར་ལོ་དང་པོ་གཉིས་ཀྱི་ མི་བྱེད་
དགོངས་གཞི་ཇི་ལྟར་འཇོག ……………….....…….……….……… (143)
དགོངས་འགྲེལ་གྱི་ལེའུ་བཅུས་སེམས་ཙམ་པའི་ལུགས་ཀྱི་གཞི་ལམ་འབྲས་
གསུམ་གྱི་རྣམ་བཞག་སྟོན་ཚུལ་ཇི་ལྟར་ཡིན།………………. .…...……….(147)
འཕགས་པ་གཟུངས་ཀྱི་དབང་ཕྱུག་རྒྱལ་བོའི་མདོ་ལས་གསུངས་པའི་་་་་་
འཁོར་ལོ་རིམ་པ་གསུམ་ཇི་ལྟར་འཇོག…
(149)
འགྲེལ་བ་དོན་གསལ་གྱིས་མངོན་རྟོགས་རྒྱན་གྱི་མཆོད་བརྗོད་ཀྱི་དོན་ ་
(བཤད་ཐབས་ཡན་ལག་ལྔའི་སྒོ་ནས་འཆད་ཚུལ་ཇི་ལྟར་ཡིན།….…………..(151)
ཡུམ་བར་མ་ལས།རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་
སངས་རྒྱས་རྣམས་ཀྱི་ཡིན་ནོ་ཞེས་སོགས་ཀྱི་སྐབས་སུ་གཞི་ཤེས་ལམ་ཤེས་
གཉིས་རྣམ་བཞག་རྟེན་གྱི་དབང་དུ་བྱས་ན་རིམ་བཞིན་ཉན་རང་བྱང་
སེམས་གཉིས་ཀྱི་ལམ་དུ་འཇོག་ཚུལ་ཇི་ལྟར་ཡིན།.……………..….…….……..(163)
ཉན་རང་གི་སྤངས་རྟོགས་རྫོགས་ཚུལ་བཤད་པ་ལ་གསེར་ཕྲེང་དང་རྣམ་
བཤད་སོགས་མི་མཐུན་པ་ཨེ་ཡོད། .....…………. ....…....…….. (168)
སྨོན་ལམ་ཡོངས་སུ་རྫོགས་པའི་ཚད་ཇི་ལྟར་ཡིན། ...………. .... .(172)
སེམས་ཅན་ཡོངས་སུ་སྨིན་པའི་ཚད་ཇི་ལྟར་ཡིན། ..…..………………..……… (173)
སངས་རྒྱས་ཀྱི་ཞིང་སྦྱངས་པ་ཡོངས་སུ་རྫོགས་པའི་ཚད་ཇི་ལྟར་ཡིན། ... (182)
འདིར་བསྟན་ཡང་དག་མཐའ་ལ་གང་འཇོག
..... . (186)
འདིར་བསྟན་ཡང་དག་མཐའ་མངོན་དུ་བྱེད་ཚུལ་ཇི་ལྟར་ཡིན། ……………….. (187)
མཆོད་བརྗོད་ཀྱི་འོག་ཏུ་དགོས་འབྲེལ་ངག་བཀོད་པའི་དགོས་པ་གང་། (189)
ཆོས་སྤྱོད་བཅུ་ཡི་བདག་ཉིད་ཀྱི་ཞེས་པའི་ཆོས་སྤྱོད་བཅུ་གང་ལ་ངོས་
.. (196）
འཛིན། …………



•6.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བསྟན་བཅོས་ཀྱི་གོ་དོན་གང་ཡིན། ....……………....….....…….....……....…….. (197)
བཀའི་ངོ་བོའི་འདོད་ཚུལ་ལ་མི་མཐུན་པ་ཨེ་ཡོད། ..…..……...…..(201)
ཕར་ཕྱིན་གྱི་མཚན་ཉིད་གང་། ..….……….…………………………….….…………..…….(213)
སེམས་བསྐྱེད་མདོར་བསྟན་གྱི་རྩ་བ་གང་ཡིན། …………….…………….…………..(224)
ཐེག་ཆེན་སེམས་བསྐྱེད་ཀྱི་མཚན་ཉིད་ལ་གང་འཇོག ..…....…………… (230)
སྤྱིར་སེམས་བསྐྱེད་ལ་དབྱེ་སྒོ་ཅི་འདྲ་ཡོད། .……
.… .. (242)
སྨོན་འཇུག་གཉིས་ཀྱི་ཁྱད་པར་གང་ཡིན། ...
(250)
སེམས་བསྐྱེད་ཉེར་གཉིས་དང་དེ་དག་གི་ས་མཚམས་ཇི་ལྟར་འཇོག (265)
གདམས་ངག་གི་མཚན་ཉིད་གང་། ..………
… ... (274)
བདེན་གཉིས་ཀྱི་དབྱེ་གཞི་ལ་གང་འཇོག ..……
.…..…….. (286)
རང་རྒྱུད་པའི་ལུགས་ལ་བདེན་གཉིས་ཀྱི་མཚན་ཉིད་དང་དབྱེ་བ་སོགས་
ཇི་ལྟར་འཇོག …………….………….………….....………………..………………….(290)
བདེན་གཉིས་ངོ་བོ་ཐ་དད་དང་ལྡོག་པ་གཅིག་ཡིན་ན་སྐྱོན་ཅི་ཡོད། ...(310)
ཐལ་འགྱུར་བའི་ལུགས་ལ་བདེན་གཉིས་ཀྱི་མཚན་ཉིད་དང་དབྱེ་བ་སོགས་
ཇི་ལྟར་འཇོག ..
..............(318)
བདེན་པ་བཞིའི་མཚན་ཉིད་གང་དག་ཡིན། ...…………………………………….. (322)
བདེན་བཞིའི་གོ་རིམ་སྟོན་ཚུལ་ལ་མི་འདྲ་བ་ཨེ་ཡོད། …………………………….(336)
བདེན་བཞིའི་ཁྱད་ཆོས་བདེན་པའི་རྣམ་པ་བཅུ་དྲུག་གང་དག་ཡིན། ..(346)
བྱེ་མདོ་གཉིས་སྐྱབས་གསུམ་གྱི་མཚན་གཞི་འཇོག་ཚུལ་སོགས་ལ་མི་
མཐུན་པ་ཨེ་ཡོད། ..…….
..…… ……………………. (358）
སྐྱབས་གསུམ་སོ་སོའི་ངོ་བོ་འཇོག་ཚུལ་ཇི་ལྟར་ཡིན། ..… …………………..(362)
ཀུན་རྫོབ་དང་དོན་དམ་པའི་སྐྱབས་ཀྱི་ཁྱད་པར་ཇི་ལྟར་འཇོག ..………….. (367)



༄༅།།དཀར་ཆག་
རྒྱུ་འབྲས་ཀྱི་སྐྱབས་ཀྱི་ཁྱད་པར་དང་སྐྱབས་འགྲོའི་ངོ་བོ་སོགས་ཇི་ལྟར་
འཇོག ………… … ……..…….….……….….…….…..…….……. (371)
སྤྱན་ལྔ་སོ་སོའི་མཚན་ཉིད་དང་ས་མཚམས། རྒྱུ། བྱེད་ལས་ །་
རྣམས་གང་།
(375)
མངོན་ཤེས་ཀྱི་རྟེན་དང་། མཚན་ཉིད། དབྱེ་བ། རྒྱུ། ཁྱད་པར། ས་
མཚམས། བྱེད་ལས། བྱང་སེམས་ཀྱི་མཐུའི་རྣམ་བཞག་དང་བཅས་པ་
བཤད་ཚུལ་གང་། ..…
....…........(379)
སྦྱོར་ལམ་གྱི་རྟེན་ལ་གང་འཇོག །
....…..... (387）
ཐེག་ཆེན་སྦྱོར་ལམ་གྱི་མཚན་ཉིད་དང་། དབྱེ་བ། འཕོས་ཚུལ་སྒྲ་དོན་ བྱེད་
སོགས་ཇི་ལྟར་འཇོག…
. .. (389)
ཐེག་ཆེན་གྱི་སྦྱོར་ལམ་དེ་ཐེག་དམན་སྦྱོར་ལམ་ལས་ཁྱད་ཆོས་དྲུག་གིས་
འཕགས་ཚུལ་གང་ཡིན། །
………………….(393)
ཐེག་ཆེན་སྦྱོར་ལམ་གྱི་ཁྱད་ཆོས་སུ་གྱུར་པའི་རྣམ་རྟོག་བཞིའི་ངོ་བོ་དང་ །
དེ་ལྡན་ཚུལ་གསེར་རྣམ་རྟོགས་གསུམ་གྱི་ཚིག་ཟིན་མི་མཐུན་པ་
ཨེ་ཡོད། .…………….
. (398）
གཟུང་འཛིན་རྟོག་པའི་མཚན་ཉིད་དང་དབྱེ་བ་སོགས་ཇི་ལྟར་འཇོག ...(402)
བྱང་སེམས་སྦྱོར་ལམ་པའི་ཕྱི་ནང་གི་ཡོངས་འཛིན་གཉིས་ཀྱི་མཚན་
ཉིད་གང་། ……………………… …………… …………………….…… (411)
ཐེག་ཆེན་སྒྲུབ་པ་བཅུ་གསུམ་གང་དག་ཡིན། .….……………………………………..(413)
ཆོས་ཀྱི་དབྱིངས་ལ་དབྱེར་མེད་ཕྱིར། །ཞེས་སོགས་ཀྱི་སྐབས་ནས་བསྟན་
པའི་རྩོད་ལན་གང་།
...... ( 417）
བྱེ་མདོ་གཉིས་ཀྱིས་རིགས་ཀྱི་ངོ་བོ་ཅི་འདྲ་ཞིག་ལ་འདོད། ..…………………..(419)



8.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སེམས་ཙམ་པས་རིགས་ཀྱི་ངོ་བོ་དང་དབྱེ་བ་སོགས་འདོད་ཚུལ་གང་། ...(423)
མདོ་སྡེ་རྒྱན་སོགས་ལས་ཐེག་པ་གསུམ་གྱི་རིགས་ཆད་བརྗོད་པ་ཚུལ་
ཇི་ལྟར་ཡིན། ..
… ( 429)
རྒྱུད་བླ་མ་ལས་རྣམ་བཞག་རྣམ་པ་བཅུས་སེམས་ཀྱི་རང་བཞིན་འོད་ །
གསལ་བར་བསྟན་ཚུལ་གང་། ..
. . ( 433)
རྒྱུད་བླ་མ་ལས་དཔེ་དོན་སོ་དྲུག་གི་སྒོ་ནས་གློ་བུར་བའི་དྲི་མས་སྒྲིབ་པ་
བསྟན་ཚུལ་ཇི་ལྟར་ཡིན། -
.…………………….(435)
རིག་གནས་ཁྲིད་ཚུལ་སོགས་ཉམས་སུ་ལེན་ཚུལ་དགུ་གང། ..………………… (440)
སྤོང་བའི་གཉེན་པོས་ངོས་སྐལ་གྱི་སྤང་བྱ་སྤོང་ཚུལ་གང་། ..………………… (442)
དགོངས་ལྡེམ་དགོངས་གཉིས་ཀྱི་མདོའི་མཚན་ཉིད་དང་དབྱེ་བ་སོགས་
ཇི་ལྟར་འཇོག།
(446)
ཐེག་ཆེན་སྒྲུབ་པའི་དམིགས་པའི་མཚན་ཉིད་དང་དབྱེ་བ་གང༌། ..……………(452)
ཐེག་ཆེན་སྒྲུབ་པའི་ཆེད་དུ་བྱ་བའི་མཚན་ཉིད་དང་དབྱེ་བ་སོགས་གང་། (457)
གོ་སྒྲུབ་ཀྱི་མཚན་ཉིད་དང་དབྱེ་བ་སོགས་ཇི་ལྟར་འཇོག ..…………………..(461)
འཇུག་སྒྲུབ་ཀྱི་མཚན་ཉིད་དང་དབྱེ་བ་སོགས་ཇི་ལྟར་འཇོག (466)
ཚོགས་སྒྲུབ་ཀྱི་མཚན་ཉིད་དང་། དབྱེ་བ་སོགས་གང་། ....…………….. (472)
གཟུངས་ཀྱི་མཚན་ཉིད་དང་། དབྱེ་བ་སོགས་གང་། .……………………… . (478)
རྩ་བའི་དངོས་ཟིན་ལྟར་གྱི་ཚོགས་སྒྲུབ་བཅུ་བདུན་ནང་གི་རྟོགས་དཀའ་
བ་བྱེ་བྲག་ཏུ་བཤད་པ་གང་།…
…………………………. (487)
ངེས་འབྱུང་སྒྲུབ་པའི་མཚན་ཉིད་དང་། དབྱེ་བ་སོགས་གང་། ……………..(502)
སྐབས་གཉིས་པའི་སྐོར་གྱི་དྲི་བ་དྲིས་ལན།
ལམ་ཤེས་ཀྱི་མཚན་ཉིད་དང་རྣམ་མཁྱེན་གྱི་འོག་ཏུ་ལམ་ཤེས་བཤད་པའི་



ར
༄༅།།དཀར་ཆག
·9.
དགོས་པ་གང་། ……………….………………………………………………………………. (506)
ལམ་ཤེས་ཀྱི་ཡན་ལག་གི་མཚན་ཉིད་དང་དབྱེ་བ་གང་། .………………………….. (515)
མཐུར་ཐུག་ཐེག་པ་གཅིག་དང་གསུམ་འདོད་མཁན་སོ་སོར་
ཇི་ལྟར་འཇོག .……………
. . (519)
ཡུལ་ངེས་ཀྱི་མདོ་དང་ཁྱབ་པའི་མདོའི་མཚན་གཞི་གང་། …………………….……… (535)
འཁོར་བའི་ཕྱི་མཐའ་ཡོད་མེད་ལ་གསུང་ཟིན་མི་མཐུན་པ་ཨེ་ཡོད། ...(542)
འགྲེལ་བ་དོན་གསལ་ལས། བྱང་ཆུབ་ཏུ་སེམས་བསྐྱེད་པ་ནི་ཞེས་པ་ནས་
སྤངས་པ་མ་ཡིན་པ་ཞེས་བྱ་བ་ནི་རང་བཞིན་ཡིན་ནོ། །ཞེས་པའི་
སྐབས་ནས་བསྟན་པའི་བྱང་ཆུབ་སེམས་དཔའི་མི་སྤོང་རྒྱུའི་ཉོན་
མོངས་གང་ཡིན། -
……………………. (549)
འདིར་བསྟན་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད་གང་། (552)
རང་རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད་གང༌། .………………… (555)
འགྲེལ་བ་དོན་གསལ་ལས། དེའི་ཕྱིར་དེ་དག་ལ་སངས་རྒྱས་ལ་སོགས་པས་
བསྟན་མི་དགོས་སོ། །ཞེས་བྱ་བ་ནི་ཁྱད་ཞུགས་པ་ཉིད་གཅིག་ཡིན་ནོ། །
ཞེས་དང་།དེའི་ཕྱིར་དེ་དག་གི་ཡེ་ཤེས་མི་རྟོགས་པ་ཉིད་ནི་ཁྱད་ཞུགས་པ་
གཉིས་པ་ཡིན་ནོ།།ཞེས་པའི་གཞུང་འདི་གཉིས་ཀྱི་སྐབས་སུ་རང་རྒྱལ་
དགྲ་བཅོམ་པའི་ཁྱད་ཞུགས་གཉིས་བསྟན་པ་གང་། ..………………………….(560)
ཐེག་ཆེན་མཐོང་ལམ་གྱི་མཚན་ཉིད་གང་། ……………………………………………………………………(569)
མཐོང་ལམ་གྱི་རྟེན་གང་།
(570)
མཐོང་ལམ་སྐྱེ་བའི་སྐད་ཅིག་མའི་གྲངས་ལ་འདོད་ཚུལ་མི་འདྲ་བ་
ཅི་ཡོད། ..……
....….……. (574)
ཐེག་ཆེན་སྒོམ་ལམ་གྱི་བྱེད་བའི་མཚན་ཉིད་དང༌། དབྱེ་བ། ས་མཚམས་



·10 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སོགས་ཇི་ལྟར་འཇོག ..………
....…….... (584)
ཐེག་ཆེན་སྒོམ་ལམ་གྱི་མཚན་ཉིད་དང་དབྱེ་བ་སོགས་གང་། …………………………(588)
སྒྲུབ་པ་སྒོམ་ལམ་དང་། རྣམ་དག་སྒོམ་ལམ་གཉིས་ཀྱི་མཚན་ཉིད་དང་།
དབྱེ་བ་སོགས་གང་།
…………………………. (595)
སྐབས་གསུམ་པའི་སྐོར་གྱི་དྲི་བ་དྲིས་ལན། །
ལམ་ཤེས་ཀྱི་འོག་ཏུ་གཞི་ཤེས་འཆད་པའི་རྒྱུ་མཚན་གང༌། ..………………………. (603)
ཚུ་རོལ་ཕ་རོལ་མཐའ་ལ་མིན།།ཞེས་སོགས་ཀྱི་སྐབས་ནས་བསྟན་པའི་
མཐའ་ངོས་འཛིན་ཚུལ་དང་།དེ་ལ་ལྷུང་ཚད་སོགས་གང་།
གཞི་ཤེས་ཀྱི་མཚན་ཉིད་དང་། དབྱེ་བ། འབྲས་ཡུམ་ལ་ཉེ་རིང་གི་གཞི་
ཤེས་སོགས་གང་།
(621)
འདིར་བསྟན་སྦྱོར་བའི་མཚན་ཉིད་དང་།དབྱེ་བ།ས་མཚམས་སོགས་
ཇི་ལྟར་འཇོག
…………………………. (633）
གཞི་ཤེས་སྦྱོར་བའི་འཛིན་སྟངས་མཉམ་ཉིད་ཀྱི་མཚན་ཉིད་གང་། (640)
སྐབས་འདིར་དངོས་སུ་བསྟན་པའི་ཐེག་ཆེན་མཐོང་ལམ་གྱི་མཚན་ཉིད་
གང་།།
(647)
སྐབས་འདིར་མི་སྟོན་རྒྱུའི་སྒོམ་ལམ་གང་།
. .. ( 653）
སྐབས་བཞི་པའི་སྐོར་གྱི་དྲི་བ་དྲིས་ལན།
སྐབས་དང་བོ་གསུམ་དུ་མཁྱེན་གསུམ་གྱི་རྣམ་པ་རྒྱས་པར་བཤད་པ་དང་།
བཞི་བར་དེ་རྒྱས་པར་བཤད་པ་གཉིས་ཟློས་སྐྱོན་མེད་ཚུལ་དང་མཁྱེན་
གསུམ་བསྡུས་སྒོམ་གྱི་དོན་སོགས་གང༌། །
.……..…….. ( 656）
སྐབས་འདིར་རྣམ་པ་བརྒྱ་དོན་གསུམ་སྒོམ་ཚུལ་ལས་འཕྲོས་ཏེ་སྒོམ་ཚུལ་



བློ
༄༅།།དཀར་ཆག་
་
11 .
དྲུག་གསུངས་པ་གང་དག་ཡིན། ………………
.……………………… ( 664）
རྩ་བར། གཞི་ཤེས་པ་ཡི་བྱེ་བྲག་རྣམས། །ནས། དེ་ནི་རྣམ་པ་གསུམ་དུ་
འདོད། །ཅེས་པའི་རྣམ་པ་མདོར་བསྟན་གྱི་དོན་ཇི་ལྟར་འགྲེལ། (668)
འདིར་བསྟན་གཞི་ཤེས་ཀྱི་རྣམ་པ་ཉེར་བདུན་གང་། .…….
སྒྲིབ་པའི་མཚན་ཉིད་དང༌། དབྱེ་བ་གང་། ..………………….. ..…...……….. (693)
འདིར་བསྟན་ལམ་ཤེས་ཀྱི་རྣམ་པ་སོ་དྲུག་གང་། ……..……………………….(702)
ཉན་རང་ལ་ཡོད་པ་དང་རྗེས་སུ་མཐུན་པའི་ཐུན་མོང་བའི་རྣམ་མཁྱེན་ ་ ་
གྱི་རྣམ་པ་སོ་བདུན་གང་། .…
.………..….. (713)
བྱང་སེམས་ལ་ཡོད་པ་དང་རྗེས་སུ་མཐུན་པའི་ཐུན་མོང་བའི་རྣམ་མཁྱེན་
གྱི་རྣམ་པ་སོ་བཞི་གང་། ……………………………………………………………………………………. (727)
ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་སོ་དགུ་གང་། .………………………………(747)
དུས་གསུམ་གྱི་རྣམ་བཞག་བཤད་ཚུལ་མི་མཐུན་པ་གང་འདྲ་ཡོད། .…….. (752)
སྐབས་འདིར་བསྟན་པའི་ཡུམ་ཉན་པའི་སྣོད་རུང་གི་མཚན་ཉིད་དང་།
དབྱེ་བ་གང་། .……… .….…..….…….…….………….………………... (754)
སྐབས་འདིར་བསྟན་གྱི་སེམས་དཔའི་སྦྱོར་བའི་མཚན་ཉིད་དང་། །
དབྱེ་བ་སོགས་གང་། །
.. . (758)
ཐེག་ཆེན་གྱི་སྦྱོར་བ་སྒོམ་པའི་ཐེག་ཆེན་གྱི་ཡོན་ཏན་གྱི་མཚན་ཉིད་དང་། །
དབྱེ་བ་སོགས་གང་།
.…. (761)
སྦྱོར་བའི་སྐྱོན་གྱི་མཚན་ཉིད་དང་། དབྱེ་བ་ས་མཚམས་རྣམས་གང་། (765)
ལམ་ཤེར་ཕྱིན་གྱི་སྦྱོར་བའི་མཚན་ཉིད་དང་། དབྱེ་བ། ས་མཚམས་
རྣམས་གང་།
…………..(769)
འདིར་དངོས་བསྟན་གྱི་ཐེག་ཆེན་ཐར་བ་ཆ་མཐུན་གྱི་མཚན་ཉིད་གང་། (781)



12.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སྐབས་བཞི་བའི་དངོས་བསྟན་གཙོ་བོའི་ངེས་འབྱེད་ཆ་མཐུན་གྱི་ ས་
མཚན་ཉིད་གང་། .
..………… .(785)
འགྲེལ་བ་དོན་གསལ་ལས། རྣམ་པ་དང་ལམ་དང་གཞི་ཐམས་ཅད་རྣམ་
པར་བསྒོམ་པའི་དབྱེ་བས་གོ་རིམ་བཞིན་དུ། ཞེས་པ་ནས། ཐ་སྙད་
དུ་གསུངས་པ་ཡིན་པར་ཤེས་པར་བྱའོ། །ཞེས་པའི་ཟློས་སྤོང་གི་གཞུང་
འདིའི་དོན་ཇི་ལྟར་འགྲེལ།
. .. (787)
ཕྱིར་མི་ལྡོག་པའི་རྟགས་ཐོབ་པའི་བྱང་ཆུབ་སེམས་དཔའི་དགེ་འདུན་གྱི་
མཚན་ཉིད་གང་།
.. . (792)
སྒོམ་ལམ་གྱི་ཟབ་ཁྱད་དང༌། ངོ་བོ་དང༌། གྲངས་དང་། གྲངས་ཀྱི་རྩོད་པ་ ་
དང༌། བྱེད་པ་ལ་རྩོད་པ་དང༌། ཀུན་རྫོབ་ལ་ལྟོས་པའི་རྩོད་ལན་
སོགས་གང་།
…………………. (799)
སྲིད་ཞི་མཉམ་ཉིད་ཀྱི་སྦྱོར་བའི་མཚན་ཉིད་གང་། ..……………………………….. (803)
ལོངས་སྤྲུལ་སྒྲུབ་བྱེད་ཞིང་དག་སྦྱོར་བ་དང་། ཐབས་མཁས་སྦྱོར་བ་གཉིས་
ཀྱི་མཚན་ཉིད་དང་དབྱེ་བ་སོགས་གང༌། ། .. (808)
.…. (813)
སྐབས་ལྔ་པའི་སྐོར་གྱི་དྲི་བ་དྲིས་ལན།
རྩེ་སྦྱོར་གྱི་མཚན་ཉིད་དང༌། དབྱེ་བ་གང་།
སྦྱོར་ལམ་དྲོད་རྩེ་མོ་བཟོད་པ་ཆོས་མཆོག་གི་རྩེ་སྦྱོར་བཞི་སོ་སོའི་
མཚན་ཉིད་དང་། དབྱེ་བ་སོགས་གང་། ..…. ………….. (814)
མཐོང་ལམ་རྩེ་སྦྱོར་གྱི་མཚན་ཉིད་དང་། དབྱེ་བ་གང༌།
འདིར་བསྟན་བྱང་ཆུབ་ཆེན་པོའི་མཚན་ཉིད་གང་།
(828)
རྩ་བར་གཞན་གྱི་ཆོས་རྣམས་ཀྱང་ཡོད་ལ། །ནས། དེ་ལ་ཁོ་བོས་མཚར་
དུ་བརྩིས། །ཞེས་པའི་འགྲེལ་བར་རྣལ་འབྱོར་གྱི་ས་གསུམ་གཞུང་
(82/



༄༅།།དཀར་ཆག
• 13 •
...(833)
(838）
ཚན་པ་བཞིས་སྟོན་ཚུལ་གང་། …………….
སྐབས་འདིར་ལྷན་ཅིག་དམིགས་ངེས་ཀྱི་རྟགས་སམ་རིགས་པའི་
འཕྲོས་ཚུལ་གང་། .……
སྒོམ་ལམ་རྩེ་སྦྱོར་གྱི་མཚན་ཉིད་གང་། .………………. ….….……..(856)
བར་ཆད་མེད་པའི་རྩེ་སྦྱོར་གྱི་མཚན་ཉིད་གང་། .…
.. (862）
འདིར་བསྟན་ལོག་སྒྲུབ་ཀྱི་མཚན་ཉིད་དང༌། དབྱེ་བ་སོགས་གང༌། ... (866)
སྐབས་དྲུག་པའི་སྐོར་གྱི་དྲི་བ་དྲིས་ལན།
མཐར་གྱིས་སྦྱོར་བའི་མཚན་ཉིད་དང༌། དབྱེ་བ་རྣམས་གང་། ..…………………..
སྐབས་བདུན་པའི་སྐོར་གྱི་དྲི་བ་དྲིས་ལན། །
སྐད་ཅིག་སྦྱོར་གྱི་མཚན་ཉིད་དང་། དབྱེ་བ་གང་། ………………………………………………….(879)
(883)
སྐབས་བརྒྱད་པའི་སྐོར་གྱི་དྲི་བ་དྲིས་ལན། །
འབྲས་བུ་ཆོས་སྐུའི་མཚན་ཉིད་དང༌། དབྱེ་བ་གང་།
རྩ་བར། ཐུབ་པའི་ངོ་བོ་ཉིད་སྐུ་ནི། ཞེས་སོགས་ཀྱི་སྐབས་སུ་འཕགས་
སེང་སོགས་ཀྱིས་སྐུའི་བསྟན་ཚུལ་ལ་རྩོད་ཚུལ་གང་།… (893)
ངོ་བོ་ཉིད་སྐུའི་མཚན་ཉིད་དང༌། དབྱེ་བ་སོགས་གང་། །
(898）
ཡེ་ཤེས་ཆོས་སྐུའི་མཚན་ཉིད་དང་། དབྱེ་བ་གང་། །
... ( 900）
ལོངས་སྐུའི་མཚན་ཉིད་དང་། དབྱེ་བ་སོགས་གང་། ། …………………… (909)
སྤྲུལ་སྐུའི་མཚན་ཉིད་དང་དབྱེ་བ་གང་། །
…..……….. (923)
འཕྲིན་ལས་ཀྱི་མཚན་ཉིད་དང་དབྱེ་བ་སོགས་གང་།།
.. (929)
ཟུར་བཀོད།
(938)



མགོ་བརྗོད་ཡ་རབས་མགུ་བའི་མཆོད་སྤྲིན།
བོད་བརྒྱུད་ནང་བསྟན་རིག་གཞུང་ནི། གཙོ་བོ་གཞན་ཕན་གཞན་གཅེས་
ཀྱི་བསླབ་པ་རྩལ་དུ་འདོན་པའི་རིག་གཞུང་ཞིག་དང༌། མི་སོགས་ཀྱི་ལུས་སེམས་
ཀྱི་སྐྱོན་ཆ་དང་ཉེས་པ་མཐའ་དག་འདུལ་སྦྱོང་བྱེད་པ་དང་། བཟང་དང་ཡོན་
ཏན་མཐའ་དག་འཕེལ་རྒྱས་སུ་གཏོང་བ་སོགས་བླང་དོར་གྱི་ལམ་བཟང་གསལ་་་
བའི་རིག་གཞུང་ཕུན་སུམ་ཚོགས་པའི་རིན་ཆེན་གྱི་མེ་ལོང་ཞིག་སྟེ། མདོར་ན།
སྐྱོན་ཉེས་ཕྲ་རགས་ཐམས་ཅད་སྦྱོང་བྱེད་དང་། གནས་སྐབས་དང་མཐར་ཐུག་
གི་ཡོན་ཏན་མཐའ་དག་འཐོབ་བྱེད་བསམ་བློའི་རྒྱགས་ཕྱེ་གྱ་ནོམ་པ་ཞིག་ཡིན་ལ།
སྐྱོན་ཀུན་ཟད་དང་། ཡོན་ཏན་ཀུན་རྫོགས་ཀྱི་ཐོབ་ཐང་འདོད་པ་རྣམས་ཀྱིས་
བསླབ་པར་བྱ་བ་ཉག་གཅིག་ཀྱང་ཡིན་ནོ། །
དེ་ལ་མདོ་སྔགས་གཉིས་ཡོད་ཅིང་། མདོ་ལ་རྒྱུའི་ཐེག་པ་དང༌། སྔགས་ལ་
འབྲས་བུའི་ཐེག་པར་བཤད། དེ་གཉིས་རྒྱུ་འབྲས་སུ་གྲུབ་བོ། །མདོ་ཕྱོགས་ལ་
ནང་གསེས་ཡོངས་སུ་གྲགས་པ་ལྟར། གཞུང་ཆེན་བཀའ་པོད་ལྔ་ཡོད་ལ། དེ་
དག་ནི། ཚད་མ། ཕར་ཕྱིན། དབུ་མ། མཛོད། འདུལ་བའོ། །དེ་རྣམས་ནི་
སངས་རྒྱས་བསྟན་པའི་གྲུབ་ཆ་གཙོ་བོ་དག་ཡིན་ནོ། །
ཚད་མ་ནི་དཔེར་ན། སངས་རྒྱས་བསྟན་པ་སྲུང་བྱེད་ཀྱི་ལྕགས་རི་ལྟ་བུ་
ཡིན་ཏེ། རྟོགས་དཀའ་བའི་གནས་སོགས་ཆོས་ཀྱི་བདེན་ལུགས་ཕྲ་རགས་ཐམས་
ཅད་མ ཐར་གཏུགས་ན་དྲི་མ་མེད་པའི་རིགས་པ་ཉིད་ཀྱིས་དབྱེ་དགོས་པས།
ཚད་མའི་སྐབས་སུ་བདེན་ལུགས་དང་གནས་ལུགས་ལ་མི་མཐུན་པའི་ལྟ་བ་དང་།
འདོད་ཚུལ་ངན་པ་རྣམས་སུན་འབྱིན་བྱེད་པ་དང༌། ཡང་དག་པའི་དོན་གཏན་



· 2.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལ་འབེབ་པར་བྱེད་པ་སོགས་ཀྱི་རིགས་ལམ་ཕྲ་རགས་མང་བོ་རྩལ་དུ་བཏོན་ནས་
བརྗོད་ཡོད་དོ། ། །
ཕར་ཕྱིན་ནི། སངས་རྒྱས་བསྟན་པ་ལྗོན་ཤིང་ཆེན་པོ་ཞིག་ཡིན་པའི་དབང་
དུ་བྱས་ན། ལྗོན་པ་དེའི་གཞུང་ཤིང་ལྟ་བུ་ཡིན་ཏེ། ཕར་ཕྱིན་སྐབས་བརྒྱད་དང་།
དྲང་ངེས་སོགས་ཟུར་བཀོད་བཞི་ལ་སོགས་པ་ཕར་ཕྱིན་སྐབས་སུ་འདུ་བས།
སངས་རྒྱས་བསྟན་པའི་རྨང་གཞིའི་གྲུབ་ཆ་གཙོ་བོ་དང༌། རིག་གཞུང་རྒྱ་ཆེན་པོ་
ཞིག་ཡིན་པའི་ཕྱིར་རོ། །
དབུ་མ་ནི། སངས་རྒྱས་བསྟན་པའི་རང་ལུགས་ལྟ་བུ་ཡིན་ཏེ། དབུ་མའི་
སྐབས་སུ་ཆོས་རྣམས་ཀྱི་དེ་ཉིད་དང་གྲུབ་ཚུལ། གནས་ལུགས་སོགས་མཐར་
ཐུག་གི་རང་བཞིན་རྣམས་ལུང་རིགས་གཉིས་ཀྱིས་ཐག་བཅད་དེ་མཐའ་ལ་ཐུག་་་
པའི་གྲུབ་མཐའ་གཏན་ལ་ཕབ་ཡོད་པས་སོ། །
མཛོད་ནི། སངས་རྒྱས་བསྟན་པའི་ཆོས་ཀྱི་རྣམ་གྲངས་ལྟ་བུ་ཡིན་ཏེ།
མཛོད་གནས་བརྒྱད་ཀྱི་སྐབས་སུ། ཀུན་ནས་ཉོན་མོངས་པའི་ཕྱོགས་ཀྱི་ཆོས་
དང༌། རྣམ་བྱང་ཕྱོགས་ཀྱི་ཆོས་སོགས་མདོར་ན། འཇིག་རྟེན་སྣོད་བཅུད་ཀྱི་སྤྱི་
དང་བྱེ་བྲག་གི་ཆོས་ཀྱི་རྣམ་གྲངས་ཇི་སྙེད་ཅིག་ཡོད་པ་ཐམས་ཅད་མ་ཚང་བ་་་་་་
མེད་པར་ཕྱོགས་གཅིག་ཏུ་བསྡུས་པའི་མཛོད་ལྟ་བུ་ཡིན་པས། སངས་རྒྱས་
བསྟན་པའི་ཆོས་ཀྱི་རྣམ་གྲངས་མང་པོའི་མཛོད་དུ་བརྗོད་དོ། །
འདུལ་བ་ནི། སངས་རྒྱས་བསྟན་པའི་ཉམས་ལེན་སྟོན་པའི་གཞུང་ཡིན་ཏེ།
འདུལ་བའི་གཞུང་ན། གཙོ་བོ་ཉན་ཐོས་སྡེ་བའི་ལུགས་ཀྱི་གཞི་གསུམ་ཆོ་ག་
སོགས་དགག་སྒྲུབ་ཀྱི་བསླབ་བྱ་མང་བོ་གསལ་ཞིང་། བཅས་ཁྲིམས་ཀྱི་རྣམ་
བཞག་མཐའ་དག་རྩལ་དུ་བཏོན་ནས་གསུངས་ཡོད། དཔེར་ན། ཐར་པ་འདོད་
པའི་ལས་དང་པོ་བ་རྣམས་ཀྱི་འགྲོ་འདུག་ཉལ་འཆག་དང་བཟའ་བཏུང་སྤྱོད་་་་



༄༅།།མགོ་བརྗོད་ཡ་རབས་མགུ་བའི་མཆོད་སྤྲིན།
·3 .
གསུམ་སོགས་ལུས་ངག་ཡིད་གསུམ་གྱི་བྱ་སྤྱོད་མཐའ་དག་ལ་གང་མཁོ་གང་་་་་་
འཚམ་གྱི་དག་བཅོས་དང༌། སྙོམས་སྒྲིག་བྱེད་པའི་བསླབ་བྱ་དང་། ཞི་དུལ་བག་
ཡོད་དང་ཡ་རབས་སྤྱོད་བཟང་གི་ཉམས་ལེན་ཤུགས་ཀྱིས་བརྗོད་ཅིང༌། ཐར་
འདོད་ལམ་བཟང་མངོན་པར་གསལ་བའི་རིག་གཞུང་རྒྱ་ཆེན་པོ་ཞིག་གོ ། ། །
ཐུད་བཟང་བོ་མར་གྱི་དྲིན་དང་། སྔགས་བཟང་བོ་མདོ་ཡི་དྲིན། ཞེས་པའི་
ཁ་དཔེ་ལྟར། མདོ་ཕྱོགས་བཀའ་པོད་ལྔ་ལ་མཁས་པར་སྦྱངས་བརྩོན་བགྱིས་
ནས་ད་གཟོད་སྔགས་ལ་སློབ་གཉེར་བྱས་ན། སྔགས་ཕྱོགས་གཞི་ལམ་འབྲས་
གསུམ་གྱི་རྣམ་བཞག་ལ་འཇུག་བདེ་ཞིང་གོ་སླ་བ་སོགས་གཞན་དང་མི་མཚུངས་་
པའི་གྲུབ་འབྲས་ཟབ་མོ་ཐོབ་པར་འགྱུར་བས། མདོ་ལ་སློབ་གཉེར་བཟང་བོ་
ཐོན་པ་སྔགས་ལ་མཁས་པའི་རྒྱུར་གསུངས་སོ། ། ན་
ཡང་ན་གཞུང་ཆེན་བཀའ་པོད་ལྔ་བོ་འདི། བདག་ཅག་གི་སྟོན་པ་ཐུགས་
རྗེ་ཅན་མཉམ་མེད་ཐུབ་པའི་དབང་བོ་མཆོག་གིས་ཆོས་ཀྱི་འཁོར་ལོ་རིམ་པ་་་་་་
གསུམ་བསྐོར་བའི་དགོངས་འགྲེལ་དུ་བཤད་ཀྱང་ཆེས་ཆེར་ལེགས་ཏེ། སྟོན་པས་
བཀའ་རིམ་པ་གསུམ་དུ་ཕྱེས་པའི་བཀའ་བར་བ་དང་ཐ་མའི་དགོངས་འགྲེལ་ལ།
ཕར་ཕྱིན་དྲུག་དང་། བསྡུ་བ་བཞིས་མཚོན་རྒྱལ་སྲས་ཀྱི་སྤྱོད་པ་སོགས་སྤྱོད་པའི་
ཆ་གཙོ་བོར་སྟོན་པ་ཕར་ཕྱིན་གྱི་གཞུང་རྣམས་དང་། བཀའ་ཐ་མ་གཉིས་ཀྱི་
དགོངས་འགྲེལ་ལ་ལྟ་བའི་ཆ་གཙོ་བོར་སྟོན་པ་དབུ་མའི་གཞུང་རྣམས་དང༌།
བཀའ་དང་པོའི་དགོངས་འགྲེལ་ལ་ལྟ་བའི་ཆ་གཙོ་བོར་སྟོན་པ་མངོན་པ་སྡེ་་་་་་
བདུན་དང་། མངོན་པ་མཛོད་ཀྱི་གཞུང་རྣམས་དང༌། བཀའ་དང་པོའི་དགོངས་
འགྲེལ་ལ་སྤྱོད་པའི་ཆ་གཙོ་བོར་སྟོན་པ། སློབ་དཔོན་དུལ་ལྷས་མཛད་པའི་
འདུལ་བ་ལུང་རྣམ་འབྱེད་ཀྱི་འགྲེལ་བ་དང་། འདུལ་བ་མདོ་རྩ་སོགས་འདུལ་
བའི་གཞུང་རྣམས་ཡིན་ནོ། ། ད་



• 4.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དེ་དག་ལས་ཐེག་པ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་གཞུང་ནི།
སངས་རྒྱས་ཀྱི་བསྟན་པའི་རྨང་གཞི་ཡིན་ལ། གཞུང་ལུགས་རྒྱ་ཆེ་ཞིང་། ནང་
དོན་གཏིང་ཟབ་པ་སོགས་ལས་དང་པོ་བ་རྣམས་ཀྱི་བློར་ཤོང་དཀའ་བའི་གཞི་་་་
ལམ་འབྲས་གསུམ་གྱི་རྣམ་གཞག་རྒྱ་ཆེན་པོ་ཡིན་པས། གྲྭ་ས་རྣམས་སུའང་
བཀའ་པོད་ལྔ་ལས་ཕར་ཕྱིན་ལ་མཁས་ན། དགེ་བའི་བཤེས་གཉེན་ཆེན་པོའི་ཆོ་
ལོ་སྦྱིན་པར་བྱེད་དོ། །
བརྗོད་དོན་གཙོ་བོ་ཡང་གནས་སྐབས་དང་མཐར་ཐུག་གི་བརྗོད་དོན་་་་་་་
གཉིས་ཏེ། གནས་སྐབས་སུ་འཆམ་མཐུན་སྤྱི་ཚོགས་དང༌། འཛམ་གླིང་ཞི་བདེ་
སོགས་ལ་ངེས་པར་མཁོ་གལ་ཆེ་བའི་བྱམས་སྙིང་རྗེ་དང་། གཞན་ཕན་གཞན་
གཅེས་ཀྱི་བསམ་བློ། ཕར་ཕྱིན་དྲུག་དང་། བསྡུ་བ་བཞི་སོགས་རྒྱལ་སྲས་བྱང་
ཆུབ་སེམས་དཔའི་ཀུན་ཕན་གྱི་བསམ་བློ་དང༌། རང་ལས་གཞན་གཅེས་ཀྱི་སྤྱོད་
པ་སོགས་འཇིག་རྟེན་སྣོད་ཀྱི་བཀོད་པ་རང་ལུས་བཞིན་བསྲུང་བ་དང༌། གཡོ་བ་
བཅུད་ཀྱི་སེམས་ཅན་ཕ་མ་བཞིན་གཅེས་ཤིང་གོམས་པར་བྱ་བའི་བསླབ་བྱ་་་་་་་
རྣམས་ཡིན་ལ། མཐར་ཐུག་གི་བརྗོད་དོན་ནི། ཐར་བ་དང་ཐམས་ཅད་མཁྱེན་
པའི་ལམ་ལ་ཇི་ལྟར་བགྲོད་པའི་ཚུལ་གྱི་གཞི་ལམ་འབྲས་གསུམ་གྱི་བསླབ་བྱ་དག་
གོ ། །
ཕར་ཕྱིན་སྐབས་ཀྱི་བསྟན་དོན་གཞི་ལམ་འབྲས་གསུམ་བརྗོད་བྱར་གནང་་་
བའི་རྩ་འགྲེལ་རྣམ་བཤད་རྒྱས་འགྲེལ་མཐའ་དཔྱོད་ཡང་འགྲེལ་སོགས་སྔོན་བྱོན་
མཁས་པའི་གླེགས་བམ་ལྷུན་པོའི་གཏོས་དང་མཉམ་པ་ཇི་སྙེད་ཅིག་བཞུགས་ལ།
དེ་དག་ནི་འཆམ་མཐུན་སྤྱི་ཚོགས་ཀྱི་གསོས་དང༌། འཛམ་གླིང་སྐྱེ་དགུ་ཡོངས་ཀྱི་
ཞི་བདེའི་དཔལ་དུ་ངོམ་པ་རིན་པོ་ཆེའི་བང་མཛོད་ཉིད་དུ་འདུག་ལ། ཚུལ་དེ་
འཛིན་སྐྱོང་སྤེལ་གསུམ་གྱི་ཆེད་དུ། འཆད་རྩོད་རྩོམ་གསུམ་གྱི་ངལ་བ་རྒྱན་དུ་



༄༅།།མགོ་བརྗོད་ཡ་རབས་མགུ་བའི་མཆོད་སྤྲིན།
.
བྱེད་ཅིང་། བརྩོན་པ་དང་དུ་ལེན་པ་རྣམས་ནི། དད་གསུམ་ཐལ་མོ་སྦྱོར་བའི་
ཕྱག་བྱའི་ཡུལ་དུ་ཆེ་བར་མ་ཟད། དེ་དག་ནི་ཤ་རུས་གཅིག་པའི་བོད་པ་མིན་
ཡང་། ཆོས་དང་རིག་གནས་ཀྱི་བོད་པ་རྣལ་མ་རང་ཡིན་པས་དགའ་སྤྲོའི་གནས་
སུ་མཐོ་བར་སེམས་སོ། ། ན་
མདོ་སྨད་ལྷོ་རྒྱུད་འགར་དགོན་གྲྭ་རིགས་ཡ་རབས་སྤྱོད་བཟང་དང་། རྣམ་
དཔྱོད་དོན་གཉེར་གྱི་དཔལ་དང་ལྡན་པ་གྱ་སྐྱེས་འཇིགས་མེད་རྒྱ་མཚོའམ་་་་་་་
འགར་ཉག་ཕྲན་དུ་འབོད་པས་ཀྱང་ཕར་ཕྱིན་གྱི་གཞུང་ལུགས་རྒྱ་མཚོ་ལྟ་བུའི་་་་
ཀློང་ལ་མི་ལོ་མང་པོར་ཐོས་བསམ་གྲུ་གཟིངས་གྲོགས་སུ་བསྟེན་པའི་འབྲས་་་་་་་
རྟགས་སུ། ཕར་ཕྱིར་སྐབས་བརྒྱད་ཀྱི་བརྗོད་དོན་དང་། སྔོན་བྱོན་མཁས་པའི་
ལེགས་བཤད་ལ་འཇུག་སླའི་རམ་འདེགས་སུ་དམིགས་ནས་ཕར་ཕྱིན་གྱི་གཞུང་་་་
ལས་བརྩམས་པའི་དྲི་བ་དྲིས་ལན་གྱིས་དབུ་བརྒྱན་ཞིང་། དཔྱད་སློང་དོགས་
གཅོད་ཀྱིས་མཐའ་མཛེས་པའི་ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་་་་་
བསམ་བློ་ཡི་རོལ་རྩེད་ཅེས་པ་ཞིག་གསར་དུ་རྩོམ་གྲུབ་བྱུང་བ་འདི་ཡང་། ཡ་
རབས་འདོད་པའི་མིག་དཔེ་དང༌། གཟུར་གནས་མགུ་བའི་མཆོད་སྤྲིན་དུ་མཆི་
བས། འདི་དང་འདི་ལྟ་བུའི་ཡ་རབས་མཛད་བཟང་དག་ལ་བསམ་པ་རྣམ་དག་
གིས་རྗེས་སུ་ཡི་རང་ཞུ་འོས་པར་སྣང་ངོ་ལགས།
ཞེས་མུན་འཇོམས་སྒྲོན་མེར་འབོད་པས་སྤྱི་ལོ་༢༠༠༧ལོའི་ཟླ་༩ པའི་གྲལ་་་
ཚེས་༡༧བྲིས་སོ། །



༄༅། །ན་མོ་གུ་རུ་མཉྫ་གྷོ་ཥཱ་ཡ།
སྒྲིབ་གཉིས་སྤྲིན་བྲལ་མཁྱེན་བརྩེའི་དཀྱིལ་འཁོར་གང་འཚམ་
འགྲོ་བའི་དཔལ་དུ་ཤར། །
བརྒྱད་ཁྲི་བཞི་སྟོང་གཟི་བྱིན་རྣོན་པོ་མ་རིག་མུན་པའི་གཤེད་དུ་
འབར། །
རྣམ་གྲོལ་འོད་གསལ་ཞི་བའི་ས་དེར་བདེ་བླག་བགྲོད་པའི་སྟེགས་
བུ་མཆོག །
ཉེ་བར་སྩོལ་མཛད་ཐུབ་དབང་ཉི་མ་གཏན་བདེའི་སྣང་བའི་
སྐྱབས་སུ་མཆོད། །
རྒྱལ་ཀུན་གཤེགས་ཤིང་བཞུད་པ་ལམ་གྱི་མཆོག །
ཤེར་ཕྱིན་སྦས་དོན་མངོན་གསལ་ནོར་བུའི་མཛོད། །
རྣམ་དཔྱོད་བློ་མིག་ལྡོངས་པ་གང་དག་ལ། །
ཡོངས་སུ་གསལ་མཛད་མི་ཕམ་མགོན་ལ་འདུད། །
ཟླ་མེད་བྱང་ཆུབ་ཁྲི་ལ་མངའ་བརྙེས་ཀྱང་། །
དམར་སེར་ལང་ཚོ་གསར་བའི་གཞོན་ནུའི་གར། །
སྤྲོ་མཛད་རྒྱལ་བ་ཀུན་གྱི་ཡབ་གཅིག་པུ། །
རྣམ་འབྱེད་བློ་གྲོས་གྲོགས་སུ་ཞུ་འོ་ཀྱེ། །
ཡུམ་གྱི་དངོས་བསྟན་ཟབ་མོ་ཉལ་འགྲོའི་རྒྱུན། །
རིགས་ཚོགས་དབྱིག་གི་བློ་གྲོས་མར་དྲངས་ཚེ། །



· 2.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྔོན་མེད་ཐེག་ཆེན་རྐང་འཐུང་གཉོམ་ལྕག་ཚལ། །
ཆེས་ཆེར་རྒྱས་མཛད་དེ་ལ་གུས་ཕྱག་འཚལ། །
བྱམས་མགོན་གསུང་བཅུད་དཔལ་གྱི་དུམ་བུའི་དྲི། །
དགའ་ལྡན་མ་ལ་ཡ་རིའི་ནགས་ཀློང་ལས། །
མི་ཡི་ཡུལ་དུ་བརྩེ་བའི་རྫི་རླུང་གིས། །
འདྲེན་པའི་བྱེད་པོ་ཐོགས་མེད་སྐུ་མཆེད་རྒྱལ། །
ཡུམ་དོན་འགྲེལ་བའི་བྱེད་པོ་ཀུན་གསལ་མར། །
འཆད་རྩོད་རྩོམ་པའི་སྤྲིན་སྔོན་འཁྲིགས་པ་ལས། །
ལེགས་བཤད་སྦྲང་ཆར་མངར་མོས་སྐྱེ་དགུའི་ས། །
བརླན་མཛད་འཕགས་སེང་དད་པའི་གནས་སུ་མཐོ། །
ཐུབ་པའི་བསྟན་ལ་བློ་བཟང་རྒྱལ་བ་ཞེས། ། །
འཛམ་གླིང་རྒྱན་དྲུག་གཅིག་ཏུ་བ ཟློས་པའི་གར། །
མཛད་པའི་རྨད་བྱུང་གྲགས་པའི་བ་དན་ཅན། ། །
མི་ཡི་ཡུལ་ལས་བརྒལ་བ་གང་དེར་འདུད། །
རྒྱལ་བ་དེ་ཡི་མདོ་སྔགས་བསྟན་པའི་གདུགས། །
འདེགས་མཛད་རྒྱལ་ཀུན་མཁྱེན་བརྩེ་ནུས་པའི་གར། །
ཡང་བསྟན་སྤེལ་བའི་ཐབས་ཤེས་ཟུང་གཅིག་སྟེ། །
སྲས་མཆོག་གཉིས་ལ་གུས་པས་ཕྱག་འཚལ་ལོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·3
༠
འཇམ་དཔལ་དབྱངས་དངོས་བཞད་པའི་བླ་མ་དང་། །
ངག་ལ་དབང་གི་དགེ་ལེགས་འབུམ་བཀྲ་བ། ། མ་
ལེགས་བཤད་ཤིས་པའི་གླུ་དབྱངས་ལེན་མཁས་པའི། །
དངོས་རྒྱུད་བླ་མའི་ཞབས་སེན་གཙུག་གིས་མཆོད། །
བསྐལ་བཟང་རྣམ་འདྲེན་བཞི་བའི་བསྟན་པ་འདིར། །
སླར་ཡང་བློ་བཟང་རྒྱལ་བ་བྱོན་པ་བཞིན། །
དཔལ་ལྡན་ཆོས་ཀྱི་མཛད་འཕྲིན་རྡོ་རྗེའི་གླུས། །
ལུས་ཅན་རྒྱ་མཚོ་ཚིམས་མཛད་གང་ལ་འདུད། །
༠༠༠༠
00
སྐལ་བཟང་སྐྱེད་དགུ་བརྨོ་གྲོལ་བའི་གཉེན། །
ལུང་རྟོགས་བསྟན་པའི་ཉི་མ་འོད་པོ་ཆེ། །
དུས་ཀྱི་མཐར་ཡང་སྐྱོངས་པའི་དཔལ་གྱུར་པ། །
གདུལ་བྱ་རྒྱ་མཚོའི་མགོན་ལ་སྙིང་ནས་འདུད། །
གདོད་ནས་ས་ལམ་ཕ་རོལ་སོན་གྱུར་ཀྱང་། །
དེང་འདིར་ཕལ་བའི་ཤ་ཚུགས་ཉིད་བཟུང་ནས། །
དམ་ཆོས་རིན་ཆེན་སྤེལ་བའི་ལེགས་མཛད་ཀྱིས། །
ཚིམས་མཛད་གདུལ་བྱ་རྒྱ་མཚོའི་མགོན་དེར་འདུད། །



• 4.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དགེ་བཅུའི་ལམ་ལ་འགོད་པའི་འཕྲིན་ལས་གཟིས། །
དད་འདུན་གཙང་མའི་ཡལ་ག་རྒྱས་མཛད་ཅིང་། །
བསྟན་འཛིན་རྒྱུ་སྐར་དབུས་ན་ཆེར་འཕགས་པ། །
ཡོངས་འཛིན་ཟླ་བའི་ཞབས་སེན་སྤྱི་བོས་མཆོད། །
oo།
སྐལ་བཟང་རྣམ་འདྲེན་བཞི་བའི་བསྟན་པ་མཆོག །
འགར་དགོན་ས་འཛིན་སྒེག་མཛེས་རལ་བའི་རྩེར། །
ཉེ་བར་དྲངས་པའི་རྣམ་ཐར་གཙང་མ་ཡིས། །
རྒྱ་མཚོའི་གོས་ཅན་ཁྱབ་པས་ཡིད་རབ་གཡོ། །
འཇིག་རྟེན་མི་རྣམས་རང་རང་དགའ་བའི་ཕྱོགས། །
བརྩོན་པས་ཆེད་དུ་གཉེར་བ་དངོས་པོའི་གཤིས། །
བདག་ཀྱང་མགུ་བའི་མདུན་ལམ་ལྷུར་ལེན་པ། །
མིར་སྐྱེས་རིན་དུ་རློམ་ཡང་ཅིས་མི་ཆོག །
ན་
འདི་ན་སྔོན་མེད་ལེགས་བཤད་མ་མཆིས་ཀྱང་། །
རིང་ནས་ཡིད་ལ་གོམས་ཤིང་ཞེན་པ་ཡིས། །
རྒྱ་ཆེན་གཞུང་ལ་རོལ་བའི་འབྲས་རྟགས་སུ། །
ལེགས་སྐྱེས་འདི་ཙམ་ཞུ་བ་དོན་ཡོད་སྙམ། །



སྐབས་དང་པོའི་སྐོར་གྱི་དྲི་བ་དྲིས་ལན།
དྲི་བ། ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་
རོལ་རྩེད་ཅེས་བྱ་བ་འདི་འབྲི་བའི་ཀུན་སློང་ངམ་རྒྱུ་མཚན་ཅི།
ལན། དེ་ཡང་ཞི་བདེ་འོད་སྣང་གིས་འཁྱུད་པའི་བདེ་སྐྱིད་ཅིག་ལ་རེ་སྙེག་
བྱེད་པ་ནི་འགྲོ་བ་མིའི་རིགས་མ་ཟད་སྐྱེ་འགྲོ་ཡོད་དོ་ཅོག་ལ་ལྷན་སྐྱེས་སམ་རང་་
ཆས་སུ་མངའ་བའི་མ་བགྲོས་གཅིག་མཐུན་གྱི་ཕུགས་བསམ་དང་རེ་འདུན་ཡིན་་་
ལ། འོན་ཀྱང་ཕལ་ཆེ་བ་ཞིག་གིས་བདེ་སྡུག་གི་ངོ་བོ་དང་དེ་ཐོབ་བྱེད་ཀྱི་ཐབས་
ལམ་རྣལ་མ་ཞིག་ངོས་མ་ཟིན་པར་བརྟེན། ཕན་བདེ་སྒྲུབ་པ་དང་། གནོད་སྡུག་
སེལ་བའི་ཐབས་ལ་སྒོ་ཀུན་ནས་རྨོངས་པར་གྱུར་ཏེ། ཕུགས་སུ་བདེ་བ་འདོད་
ནས་དངོས་སུ་སྡུག་བསྔལ་གྱི་རྒྱུ་སྒྲུབ་བཞིན་ཡོད་པ། རྒྱལ་སྲས་ཆེན་པོ་ཞི་བ་
ལྷས། སྡུག་བསྔལ་འདོར་འདོད་སེམས་ཡོད་ཀྱང་། །སྡུག་བསྔལ་ཉིད་ལ་མངོན་
པར་རྒྱུག །བདེ་བ་འདོད་ཀྱང་གཏི་མུག་པས། །རང་གི་བདེ་བ་དགྲ་ལྟར་
འཇོམས། །ཞེས་གསུངས་པ་ནང་བཞིན་རེད། དེས་ན། ང་ཚོས་མ་འོངས་པར་
བདེ་སྐྱིད་ཀྱི་འཚོ་བ་ངོ་ཐོག་པ་ཞིག་རོལ་འདོད་ན། ངེས་པར་དུ་ཕྱིའི་འབྱོར་བ་
ཡར་ལྡན་དུ་སྤེལ་བའི་ཐབས་དང༌། ནང་གི་བསམ་བློའི་འཁྱེར་སོ་གཉིས་ཀའི་ཆ་
ནས་ཇེ་བཟང་དུ་གཏོང་དགོས་པ་ལས། དངོས་པོའི་ལོངས་སྤྱོད་ཁོ་ན་གོང་དུ་
སྤེལ་བ་ཙམ་གྱིས་ཡོང་ཐུབ་ཐབས་མེད། དེའི་ཕྱིར། མིའི་རིགས་ཀྱི་བསམ་བློ་
དང་། ཀུན་སྤྱོད་ཀྱིས་མཚོན་པའི་མི་གཤིས་ཇེ་བཟང་དུ་གཏོང་བའི་ཐབས་ལམ་
དམ་པ། བྱམས་དང་སྙིང་རྗེ། གཞན་ཕན་གྱི་ཀུན་སྤྱོད། དྲང་བདེན་ཇོས་དོན་
གྱི་འདུ་ཤེས་སོགས་ཡ་རབས་ཀྱི་སྲོལ་བཟང་ཉམས་པ་སླར་གསོ་དང༌། གནས་པ་



• 6.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྒྱུད་འཛིན་དང་། གོང་སྤེལ་བྱེད་ཅི་ཐུབ་བྱ་རྒྱུ་ལས་ཐབས་གཞན་མ་དམིགས་
པས། གནས་སྐབས་དང་མཐར་ཐུག་གི་བདེ་བ་འཚོལ་འདོད་པ་རྣམས་ཀྱི་
འཇུག་ངོགས་དམ་པ་ནི། སྡུག་བསྔལ་གྱི་ནད་རིམས་དྲུངས་ནས་དབྱིན་པའི་
སྨན་གྱི་ལྗོན་པ་ཆེན་པོ། ཕན་བདེ་ཟད་པ་མེད་པར་སྩོལ་བའི་ཡིད་བཞིན་དབང་
གི་རྒྱལ་བོ། ཤཱཀྱའི་ཆོས་ཚུལ་ཟླ་མེད་པ་འདི་ཉིད་ལས་མ་འདས་ཏེ། རྒྱལ་སྲས་
ཆེན་པོ་ཞི་བ་ལྷས། འགྲོ་བའི་སྡུག་བསྔལ་སྨན་གཅིག་བུ། །བདེ་བ་ཐམས་ཅད་
འབྱུང་བའི་གནས། །བསྟན་པ། ཞེས་དང༌། མཁན་གྲུབ་སྨྲ་བའི་ཉི་མས། སྐྱེ་རྒུ་
རྣམས་ཀྱི་ཕན་བདེ་ནི། །མ་ལུས་རྒྱལ་བའི་བསྟན་ལས་འབྱུང་། །ཞེས་སོགས་
གསུངས་པའི་ཕྱིར་རོ། །དེ་ཡང་སློབ་དཔོན་དབྱིག་གཉེན་གྱིས། སྟོན་པའི་དམ་
ཆོས་རྣམ་གཉིས་ཏེ། ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་
བྱེད་དང༌། །སྒྲུབ་པར་བྱེད་པ་ཁོ་ན་ཡིན། །ཞེས་གསུངས་པ་ལྟར་བསྟན་པ་ལ་
ལུང་གི་བསྟན་པ་དང་རྟོགས་པའི་བསྟན་པ་གཉིས་ལས། ལུང་གི་བསྟན་པ་ནི།
སྡེ་སྣོད་གསུམ་གྱི་བཀའ་དང་དགོངས་འགྲེལ་སོགས་ལས་གསུངས་པའི་གཞི་ལམ་
འབྲས་བུའི་ཤེས་བྱ་རྣམས་གཞུང་སྟེང་ནས་སློབ་སྦྱོང་བྱས་ཏེ་དོན་གོ་བར་བྱེད་པ་
དང༌། རྒྱུད་འཛིན་བྱེད་པ་དེ་ཡིན། རྟོགས་པའི་བསྟན་པ་ནི། གང་ཤེས་པའི་
དོན་རྣམས་རང་གིས་ལུས་ངག་གི་སྤྱོད་པ་དང་བསམ་པའི་ལྟ་ཚུལ་སྟེང་ནས་ལག་
ལེན་དུ་འདེབས་པའམ། ཉམས་སུ་བསྟར་བ་དེ་ཡིན་ལ། །
མདོར་ན། སངས་རྒྱས་ཀྱི་ཆོས་ལུགས་ནི་གོ་ཐོས་རྒྱ་ཆེར་བསྐྱེད་པའི་ཤེས་
བྱ་སྦྱངས་པ་ཙམ་མ་ཡིན་པར། ཤེས་བྱའི་དོན་ལག་ལེན་དུ་འདེབས་དགོས་པའི་
ཤེས་སྒྲུབ་ཟུང་འབྲེལ་གྱི་ལམ་ལུགས་ཤིག་ཡིན་པར་མཁས་གྲུབ་ཆེན་པོ་རྣམས་་་་་
ཀྱིས་གསུངས་པ་ལྟར་རོ། །དེའི་ཕྱིར་ན། ལུང་རྟོགས་གཉིས་ཀྱིས་བསྡུས་པའི་
སངས་རྒྱས་ཀྱི་བསྟན་པ་རིན་པོ་ཆེ་འདི་ཉིད་འཛིན་སྐྱོང་སྤེལ་གསུམ་བྱེད་པའི་་་་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·7.
དགེ་མཚན་དེ་དག་གིས་ཡིད་དྲངས་ཏེ། ཕར་ཕྱིན་གྱི་དྲི་བ་དྲིས་ལན་འདི་འབྲི་
ཁུལ་གྱི་ལས་ལ་བརྩམས་མོད། འོན་ཀྱང་། རྒྱལ་བའི་སྲས་པོ་གྲགས་པའི་བཤེས་
གཉེན་གྱིས། དོན་དཀའ་བ་ལ་བདག་འདྲའི་བློ། །འཁྲུལ་མི་སྲིད་པ་མ་ཡིན་པས།།
ཅི་སྟེ་མིན་ན་གཞན་དུ་གྱིས། །ཞེས་གསུངས་པ་ལྟར་སྔོན་བསགས་བསོད་ནམས་
ཀྱི་མཐུ་དམན་ཞིང་། སྐྱེས་སྟོབས་ཤེས་རབ་ཀྱི་རྩལ་ཆུང་བ་བདག་ལྟ་བུ་ལ།
རྟོགས་དཀའ་ཞིང་རྟོགས་ན་དོན་ཆེ་བ། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་
ཐམས་ཅད་ཀྱི་ནང་ནས་ཀྱང་རབ་དང་། ཕུལ་དང༌། གྱ་ནོམ་པ་ཉིད་དུ་གྱུར་པ་
ཤེས་རབ་ཀྱི་ཕ་རོལ་ཏུ་ཕྱིན་པའི་གཞུང་ཆེན་མོ་འདིའི་དོན་ཚུལ་བཞིན་དུ་བཤད་
པའི་ལྕེ་རྩེ་ཧ་ཅང་ཐུང་བས། མ་བཤད་ལོག་བཤད་ཉེས་བཤད་ཀྱི་དྲི་མས་མ་
གོས་པའི་ལེགས་བཤད་ཀྱི་སྐྱེས་བཟང་ཞིག་ག་ན་ཡོད། འོ་ན། མཁས་གྲུབ་སྨྲ་
བའི་ཉི་མས། སྡེབ་སྦྱོར་ཚིག་གི་སྦྱོར་བ་མི་ཤེས་ཤིང་། །རིགས་པའི་གྲུབ་པའི་
དོན་གྱིས་སྟོང་ན་ཡང་། །རྒྱལ་བོས་ཆད་པའི་བཅའ་ཁྲིམས་ཕབ་པ་བཞིན། །ཡི་
གེ་རྩོམ་པ་ལྷུར་ལེན་ཨེ་མ་མཚར། །ཞེས་གསུངས་པ་ནང་བཞིན་ཁྱོད་ལ་རྒྱལ་
བོའི་བཀའ་བཟློག་ཏུ་མེད་པ་བབས་ཏེ་འདི་འདྲ་ཅིས་ཀྱང་རྩོམ་དགོས་བྱུང་བ་མ་
ཡིན་ནོ་ཟེར་ན་བདེན་མོད་ཀྱི། འོན་ཀྱང་གོང་གསལ་དགེ་མཚན་དེ་དག་གིས་
ཡིད་དྲངས་ཤིང་། ཁྱད་པར་དུ་གཞུང་ཆེན་མོ་འདི་ལྟ་བུ་ལ་བག་ཆགས་རེ་
འཇོག་ཐུབ་ན་ཅི་མ་རུང་སྙམ་པའི་ཀུན་སློང་བཟློག་ཏུ་མེད་པ་ཞིག་སྐྱེས་པའི་་་་་་
སྒོས་གཞུང་བརྒྱ་སྨྲ་བའི་ཁྱུ་མཆོག་དགེ་བའི་བཤེས་གཉེན་ཆེན་མོ་བཀའ་དྲིན་་་་་
མཚུངས་མེད་ཀྱི་དགེ་རྒན་དམ་པ་རྗེ་དགེ་འདུན་བསྟན་འཛིན་མཆོག་ལ་བདག་་་
གིས་ཕར་ཕྱིན་གྱི་དྲི་བ་དྲིས་ལན་ཞིག་འབྲི་འདོད་ཡོད་ཚུལ་ཞུས་པ་ན། ཁོང་
ཡང་ཐུགས་ཤིན་ཏུ་དགྱེས་ཤིང་རྟེན་འབྲེལ་གྱིས་དྲི་བ་གསུམ་གནང་སྟེ། གསུང་
གི་གནང་བ་བསྩལ་བ་སོགས་ལ་བརྟེན་དྲི་བ་དྲིས་ལན་འདི་ཉིད་འབྲི་བའི་ལས་་་་



，8.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལ་སྤྲོ་བའི་ཆས་སོ། །
ཤིང་རྟའི་སྲོལ་འབྱེད་ཀྱི་སྐོར།
དྲི་བ། གཞུང་བཀའ་པོད་ལྔས་འཁོར་ལོ་བར་མཐའ་གསུམ་གྱི་
གང་དང་གང་གི་དོན་གཙོ་བོར་འགྲེལ། །
ལན། སྤྱིར་བཀའ་ཐམས་ཅད་འཁོར་ལོ་གསུམ་དུ་འདུ་ལ་འདུལ་བ་དང་
མཛོད་གཉིས་ཀྱིས་འཁོར་ལོ་དང་པོའི་དོན་གཙོ་བོར་འཆད་པ་ཡིན་ཏེ། འདུལ་
བས་འཁོར་ལོ་དང་པོ་སྤྱོད་པ་ཚུལ་ཁྲིམས་ཀྱི་རྣམ་བཞག་གཙོ་བོར་འཆད་ཅིང་།
ལྟ་བ་བདེན་བཞིའི་རྣམ་བཞག་མངོན་པ་མཛོད་ཀྱིས་གཙོ་བོར་འཆད་པས་སོ། །
ཡང་དབུ་མས་འཁོར་ལོ་བར་བའི་ལྟ་བ་གཙོ་བོར་འཆད་ཅིང་། འཁོར་ལོ་ཐ་
མའི་ལྟ་བ་གཙོ་བོར་རྣམ་འགྲེལ་གྱིས་འཆད་ལ། འཁོར་ལོ་ཐ་མ་གཉིས་ཀའི་སྤྱོད་
པའི་ཆ་ཕར་ཕྱིན་གྱིས་འཆད་དོ། །དེའི་ཕྱིར་གྲྭ་ས་ཆེན་མོ་རྣམས་སུ་གཞུང་
བཀའ་པོད་ཆེན་པོ་ལྔའི་འཆད་ཉན་གཙོ་བོར་བྱེད་པའི་རྒྱུ་མཚན་ཡང་དེ་ལྔ་་་་་
འཁོར་ལོ་བར་མཐའ་གསུམ་གྱི་སྡོམ་ལྟ་བུ་ཡིན་པས་སོ། །
དྲི་བ། ཕར་ཕྱིན་གྱི་བཤད་རྒྱུན་ཇི་ལྟར་བྱུང་བ་ཡིན། །
ལན། དགའ་ལྡན་ཡིད་དགའ་ཆོས་འཛིན་གླིང་དུ་རྒྱལ་ཚབ་ཏུ་དབང་
བསྐུར་བའི་རྒྱལ་བ་མི་ཕམ་མགོན་པོ་ལས་ས་གསུམ་བརྙེས་པ་འཕགས་པ་ཐོགས་་
མེད་ཀྱིས་གསན། དེ་ལས་ཀུན་མཁྱེན་གཉིས་པ་གཅུང་དབྱིག་གི་གཉེན་པོས་
གསན། དེ་ལས་དབུ་མའི་ལམ་བརྙེས་འཕགས་པ་གྲོལ་སྡེས་གསན། དེ་ལས་
བཙུན་པ་གྲོལ་སྡེས་གསན། དེ་ལས་ཟ་ཧོར་མཁན་པོ་ཞི་བ་འཚོའམ་རྣམ་སྣང་
མཛད་ཀྱིས་གསན། དེ་ལས་ཤེར་ཕྱིན་རྒྱས་མཛད་སློབ་དཔོན་སེང་གེ་བཟང་
བོས་གསན། དེ་ལས་སློབ་དཔོན་སངས་རྒྱས་ཡེ་ཤེས་ཀྱིས་གསན། དེའི་སློབ་མ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·9.
ཡོན་ཏན་བཤེས་གཉེན་ལ་ལོ་ཆེན་རིན་ཆེན་བཟང་བོས་གསན་དེ་འཆད་ཉན་་་་་
མཛད། དེ་ལ་ཤར་ཕྱོགས་པ་ཟླ་བ་བཟང་བོས་གསན། དེ་ལས་སློབ་དཔོན་
བསྟན་སྐྱོང་ངམ་འབུམ་ཕྲག་གསུམ་པས་གསན། – དེ་ལས་ལོ་ཙཱ་བ་བློ་ལྡན་ཤེས་
རབ་ཀྱིས་གསན་ཅིང་རྩ་འགྲེལ་གཉིས་ཀྱི་འགྱུར་ཡང་མཛད་དེ་བོད་གངས་ཅན་་་
གྱི་ལྗོང་ས་འདིར་ཕར་ཕྱིན་གྱི་གཞུང་གི་སྲོལ་འབྱེད་པར་གྲགས། ལོ་ཙཱ་བ་ཆེན་མོ་
དེས་རང་གི་སློབ་མ་འབྲེ་ཨར་གཉིས་ལ་ཕར་ཕྱིན་གྱི་བཤད་པ་རྒྱ་ཆེར་བསྐྱངས།
དེ་ནས་གྲོ་ལུང་བ་བློ་གྲོས་འབྱུང་གནས་ཀྱིས་བསྟན་རིམ་ཆེ་ཆུང་། བྱེ་བྲག་ཏུ་ལོ་
ཙཱ་བ་ཆེན་པོའི་ཊིཀ་ཆུང་ལ་བརྟེན་ནས་ཕར་ཕྱིན་གྱི་རྣམ་བཤད་བརྩམས། དེའི་
སློབ་མ་ཚད་མའི་ཤིང་རྟ་བ་ཕྱ་བ་ཆོས་ཀྱི་སེང་གེ་མཆོག་གིས་ལོ་ཆེན་གྱི་འགྲེལ་བ་
ལ་ཡང་འགྲེལ་ཆེན་མོ་མཛད། དེ་ནས་བུ་སྟོན་རིན་ཆེན་གྲུབ་ཀྱིས་ཕར་ཕྱིན་གྱི་
འགྲེལ་བ་ལུང་གི་སྙེ་མ་སྟེ་བུ་ཊིཀ་ཏུ་གྲགས་པ་བརྩམས། དེ་ནས་ཉ་དཔོན་ཀུན་
དགའ་དཔལ་བས་གསན། ཕར་ཊཱིཀ་ཡིད་ཀྱི་མུན་སེལ་མཛད་པ་ལ་ཉ་ཊཱིཀ་ཏུ་
གྲགས་ཤིང་རྗེ་རིན་པོ་ཆེའི་ཐུགས་འཕྲོག་ཚུལ་རྣམ་ཐར་དུ་གསལ་ལ། དེ་ནས་རྗེ་
བཙུན་རེད་མདའ་བས་གསན་ཏེ་ཕར་ཊཱིཀ་ཀྱང་མཛད། དེ་ནས་ཆོས་ཀྱི་རྒྱལ་བོ་
ཙོང་ཁ་བ་ཆེན་པོས་གསན་ནས་ལེགས་བཤད་གསེར་གྱི་ཕྲེང་བ་མཛད་པས་་་་་་་
མཁས་པ་སྟག་ཚང་བའི་ཐུགས་འཕྲོགས་ཏེ། ཁྱོད་བློའི་ཉི་མ་གཞོན་ནུའི་དུས་ཀྱི་
ཚེ། །མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་ཡིད་ཁེངས་པའི་ཀུ་
མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་གསོལ་བ་འདེབས། །
ཞེས་སོགས་ཆོས་ཀྱི་རྗེས་སུ་འབྲངས་པའི་རྣམ་དཔྱོད་ཀྱི་རྩལ་དང་མཐུན་པའི་་་་་་
བསྔགས་བརྗོད་མཛད། དེ་ནས་རྗེའི་སློབ་མ་རྒྱལ་ཚབ་དར་མ་རིན་ཆེན་གྱིས་
ཕར་ཕྱིན་གྱི་འགྲེལ་བ་རྣམ་བཤད་སྙིང་བོའི་རྒྱུན་ཞེས་པ་བརྩམས་ཏེ་གསེར་ཕྲེང་།
གི་དགོངས་པ་གསལ་བར་མཛད། འདི་ནི་དགེ་ལུགས་པའི་ཡིག་ཆ་ཐམས་ཅད་



10.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཀྱི་ཁུངས་གཏུགས་སའི་མ་ལྟ་བུ་ཡིན། ཐུགས་སྲས་དམ་པ་མཁས་གྲུབ་དགེ་
ལེགས་དཔལ་བཟང་བོས་ཕར་ཊཱིཀ་རྟོགས་དཀའི་སྣང་བ་མཛད། དེ་དག་ལ་
གཏུགས་ཏེ་རྗེ་སྒོ་བློ་གསུམ་སོགས་ཀྱི་ཕར་ཕྱིན་གྱི་ཡིག་ཆ་བྱུང་། སྒོ་བློ་རྗེ་གསུམ་
ནི། གུང་རུ་ཆོས་འབྱུང་གི་ཡིག་ཆ་ལ་སྒོ་མང་ཡིག་ཆ་རྙིང་བ་དང་། ཀུན་མཁྱེན་
བླ་མའི་ཡིག་ཆ་ལ་སྒོ་མང་ཡིག་ཆ་གསར་བ་ཟེར། བློ་གསལ་གླིང་གི་ཡིག་ཆ་ནི་
པཎ་ཆེན་བསོད་ནམས་གྲགས་པའི་གསུང་ལ་ཟེར། རྗེ་བཙུན་པའི་ཡིག་ཆ་ནི་རྗེ་
བཙུན་ཆོས་ཀྱི་རྒྱལ་མཚན་གྱི་གསུང་ལ་ཟེར། འདི་དག་ལས་བརྒྱུད་པའི་ཕར་
ཕྱིན་གྱི་བཤད་རྒྱུན་རྣམས་ད་ལྟ་ཡང་ཆོས་སྡེ་ཆེན་པོ་རྣམས་སུ་རྒྱུན་མ་ཉམས་་་་་
པར་ཡོད་པ་མངོན་གསལ་ལྟར་ལགས་སོ། །
དྲི་བ། བདག་ཅག་གི་སྟོན་པ་དང་རྒྱུད་གཅིག་པའི་སེམས་བསྐྱེད་
ཚུལ་བཤད་པའི་མདོ་ཅི་འདྲ་ཡོད།
ལན། གུང་ཐང་རིན་པོ་ཆེས་འདུལ་སྡོམ་ལས། ཐུགས་བསྐྱེད་ཚུལ་ནི་མདོ་
སྡེ་སྐལ་བཟང་ལས། །ང་ནི་སྔོན་ཚེ་དབུལ་བོར་གྱུར་པའི་ཚེ། །དེ་བཞིན་གཤེགས་
པ་ཤཱཀྱ་ཐུབ་ཆེན་ལ། །འཇམ་གང་ཞིག་གི་དབུལ་བ་བྱས་ནས་ཀྱང་། །དང་པོ་
བྱང་ཆུབ་དུ་ནི་སེམས་བསྐྱེད་དོ། །དྲིན་ལན་བསབ་མདོར་དམྱལ་བར་སྙིང་རྗེའི་
སེམས། །སྐྱེས་གསུངས་མོད་ཀྱི་སྨོན་འཇུག་མི་འདོད་ལོ། །ཕུང་བོ་གསུམ་མདོར་
ཚོང་དཔོན་བུ་མངོན་དགས། མཛེས་པ་ཆེན་པོའི་དྲུང་དུ་བསྐྱེད་པར་གསུངས། །
པད་དཀར་རིན་སྙིང་དྲུང་དུ་རྒྱ་མཚོའི་རྡུལ། །གསང་བ་བསམ་མི་ཁྱབ་པར་
རྫོགས་སངས་རྒྱས། །རིན་ཆེན་སྣ་ཚོགས་བཀོད་པའི་རྒྱལ་བའི་དྲུང༌། །འཁོར་
བསྒྱུར་ཡུལ་འཁོར་སྲུང་གི་སྲས་བཞི་བ། །དོན་ཀུན་གྲུབ་པར་སྐྱེས་ཚེ་བསྐྱེད་པར་
གསུངས། །ཞེས་དང༌། བྱང་སེམས་སྡེ་སྣོད་གཞོན་ནུ་བརྩོན་འགྲུས་སྤྱོད། །དེ་
བཞིན་གཤེགས་པ་ཕུང་བོ་ཆེན་པོའི་དྲུང༌། །མ་སྐྱེས་འགྱོད་སེམས་དྲི་མ་མེད་པའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
11 .
དཔུང་། །སངས་རྒྱས་མི་ཐུབ་ཟླ་བའི་རྒྱལ་མཚན་དྲུང་། །རྒྱལ་བོ་འོད་ལྡན་གྱུར་
ཚེ་སྨན་གྱི་གཞི། །ཞེས་གསུངས་པ་ལྟར། དྲིན་ལན་བསབ་པའི་མདོ་དང༌། མདོ་
སྡེ་སྐལ་བཟང་། ཕུང་བོ་གསུམ་པའི་མདོ། སྙིང་རྗེ་པད་དཀར། གསང་བ་
བསམ་གྱིས་མི་ཁྱབ་པའི་མདོ། བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་མདོ།
མ་སྐྱེས་དགྲའི་འགྱོད་པ་སེལ་པའི་མདོ། འདུལ་བ་སྨན་གྱི་གཞི་སྟེ་བརྒྱད་ཡོད་ལ།
དེ་ཡང་དང་པོར་སེམས་བསྐྱེད་ཚུལ་ལ་ཐེག་དམན་ལྟར་ན་རྒྱལ་བོ་རབ་གསལ་དུ་
གྱུར་བའི་ཚེ་སེམས་བསྐྱེད་ཚུལ་དཔག་བསམ་འཁྲི་ཤིང་སོགས་ལས་གསུངས་པ་་་
ལྟར་ཡིན་ལ། ཐེག་ཆེན་ལ་ཐུན་མོང་དང་ཐུན་མོང་མ་ཡིན་པ་གཉིས་ལས་ཐེག་
ཆེན་ཐུན་མོང་བས་དྲིན་ལན་བསབ་པའི་མདོ་ལྟར་དམྱལ་བའི་ཤིང་རྟ་འདྲེན་་་་་
པའི་གྱད་དུ་གྱུར་བའི་ཚེ་གྲོགས་ལ་དམིགས་པའི་སྙིང་རྗེའི་རྐྱེན་གྱིས་སྨོན་སེམས་
བསྐྱེད་དེ་ཤི་འཕོས་ནས་ལྷར་སྐྱེས་པར་འདོད་ལ། ཐེག་ཆེན་ཐུན་མོང་མ་ཡིན་
པས་སྙིང་རྗེ་པད་དཀར་ལྟར་སྟོན་པ་བྲམ་ཟེ་རྒྱ་མཚོའི་རྡུལ་དུ་འཁྲུངས་པའི་ཚེ་་་་
དེ་བཞིན་གཤེགས་པ་རིན་ཆེན་སྙིང་བོའི་དྲུང་དུ་སྨོན་ལམ་ལྔ་བརྒྱ་བཏབ་སྟེ་་་་་་་
སེམས་བསྐྱེད་པར་འདོད། སྐབས་འདིའི་ཐེག་ཆེན་ཐུན་མོང་ཡིན་མིན་གྱི་དོན་
ཡང་སེམས་བསྐྱེད་ཚུལ་གྱི་དབང་དུ་བྱས་ན། སྙིང་རྗེ་པད་དཀར་ནས་བཤད་
པའི་སེམས་བསྐྱེད་མ་ཐག་པ་ལམ་དུ་ཞུགས་མ་ཐག་པར་འཇོག་པར་འདོད་པ་་་་
ཐེག་ཆེན་ཐུན་མོང་མ་ཡིན་པ་དང༌། དྲིན་ལན་བསབ་པའི་མདོ་ནས་བཤད་པའི་
དེ་ལམ་དུ་ཞུགས་མ་ཐག་པར་འདོད་པ་ཐེག་ཆེན་ཐུན་མོང་བར་འཇོག་པས་དེ་་་་
གཉིས་ཀར་དབུ་སེམས་གཉིས་ཀས་འཇོག་གོ །
སྐབས་འདིར་ཁ་ཅིག བདག་ཅག་གི་སྟོན་པ་དང་རྒྱུད་གཅིག་ཏུ་གྱུར་བའི་
བྱང་སེམས་དེས་སྨོན་འཇུག་གི་སེམས་གཉིས་གཅིག་ཆར་དུ་བསྐྱེད་པ་ཡིན་ཏེ།
གུང་ཐང་བློ་གྲོས་ཀྱི་ཕར་ཕྱིན་ལས། དང་པོར་དམྱལ་བའི་རྟེན་ལ་སྨོན་སེམས་



：12.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་ཞེས་སོགས་ཐེག་ཆེན་ཐུན་མོང་བ་ལྟར་གསུངས་པ་ཡིན་གྱི་གནས་ཚོད་ལ་སྔ་
མ་ལྟར་བྲམ་ཟེ་རྒྱ་མཚོའི་རྡུལ་དུ་གྱུར་བའི་ཚེ་ལམ་དུ་ཞུགས་པ་དང་། སྨོན་
འཇུག་གི་སེམས་གཅིག་ཆར་དུ་བསྐྱེད་པ་རྗེ་རིན་པོ་ཆེས། སྙིགས་མ་ལྔ་ཡིས་ཧ་
ཅང་སྦགས་པ་ཡི། །ཞེས་སོགས་ཀྱི་དོན་ནོ་ཞེས་ཀྱང་ཆོག་གམ་སྙམ་སྟེ། ལམ་རིམ་
སོགས་ཀྱིས་བཤད་པའི་སྐབས་དེ་གཙོ་བོར་གསུངས་དགོས་སོ་ཞེས་གསུངས་པའི་
ཕྱིར་ཟེར། འོན་ཀྱང་བརྟག་པར་བྱ་བ་འདི་ཡོད་དེ། ཁྲི་ཆེན་ངག་དབང་བཀྲ་
ཤིས་ཀྱི་ཕར་ཕྱིན་མཐའ་དཔྱོད་ཀྱི་ཟིན་བྲིས་ལས། སྤྱིར་སྨོན་སེམས་དང་།
འཇུག་སེམས་གཉིས་གཅིག་ཆར་དུ་བསྐྱེད་པ་ཡང་ཡོད་ཀྱང་། བདག་ཅག་གི་
སྟོན་པ་འདིས་སྨོན་སེམས་དང་འཇུག་སེམས་གཉིས་རིམ་ཅན་དུ་བསྐྱེད་ནས་་་་་
ཚོགས་ལམ་ནས་ས་དང་པོའི་བར་དུ་བསྐལ་ཆེན་གྲངས་མེད་དང་པོའི་ཚོགས་་་་་
བསགས། དེ་ནས་བཟུང་སྟེ་ས་བདུན་པའི་བར་དུ་བསྐལ་ཆེན་གྲངས་མེད་
གཉིས་པའི་ཚོགས་བསགས། དག་པ་ས་གསུམ་དུ་གྲངས་མེད་གསུམ་པའི་ཚོགས་
བསགས་ནས་འོག་མིན་དུ་ལོངས་སྐུར་སངས་རྒྱས། ཞེས་གསུངས་པས་དཔྱད་
གཞིར་སྣང་ངོ༌། །
ཏཱ་ཁུ་རེའི་བཀའ་བཅུ་བ་མཁས་དབང་ཨང་ཀི་ཚེ་རིང་རྡོ་རྗེས་མཛད་པའི་་་
ཕར་ཕྱིན་དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། མདོ་བརྒྱད་ཀ་
ནས་བཤད་པ་ལྟར་གྱི་སེམས་བསྐྱེད་ཐོབ་མ་ཐག་དོན་གཅིག་ཡིན་ནམ་མིན་ཞེ་ན།
ཁ་ཅིག་མུ་བཞི་ཡོད་དེ། ཡིན་མིན་ཅི་རིགས་ཀྱི་མུ་གཉིས་ལ་མདོ་རང་རང་གི་
བཤད་ཚུལ་ལྟར་དུ་འཇོག་པ་དང༌། གཉིས་ཀ་ཡིན་པ་སྟོན་པ་དང་རྒྱུད་གཅིག་
པའི་སེམས་བསྐྱེད་མ་ཐག་པ་འཇོག་ཟེར་ན། དེ་ལ་དྲིན་ལན་བསབ་པའི་མདོའི་
བཤད་ཚུལ་སྔ་ཤོས་ཡིན་ནམ་སྙམ་སྟེ། སྒྲུབ་བྱེད་འོག་ཏུ་འཆད་དོ། །ཡང་དེའི་
དབང་དུ་བྱས་ན། སྟོན་པ་དང་རྒྱུད་གཅིག་པའི་སེམས་བསྐྱེད་མ་ཐག་པ་ཆོས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
13 .
ཅན། དེ་འདྲའི་མདོ་བརྒྱད་ཀ་ནས་བཤད་པ་ལྟར་གྱི་སེམས་བསྐྱེད་ཐོབ་མ་ཐག་
མ་ཡིན་པར་ཐལ། མདོ་སྡེ་སྐལ་བཟང་ནས་བཤདཔ་ལྟར་གྱི་སེམས་བསྐྱེད་མ་
ཐག་པ་མ་ཡིན་པའི་ཕྱིར། དེར་ཐལ། དེ་ནས་བཤད་པ་ལྟར་གྱི་དམྱལ་བའི་རྟེན་
ལ་སེམས་བསྐྱེད་མ་ཐག་པ་མ་ཡིན། དེ་ནས་བཤད་པ་ལྟར་གྱི་མིའི་རྟེན་ལ་
སེམས་བསྐྱེད་མ་ཐག་པ་མ་ཡིན་པའི་ཕྱིར། དང་པོ་གྲུབ་སྟེ། མདོ་སྡེ་སྐལ་བཟང་
ལས་དམྱལ་བའི་བའི་རྟེན་ལ་སེམས་བསྐྱེད་ཚུལ་མ་བཤད་པར་མིའི་རྟེན་ལ་་་་་་
སེམས་བསྐྱེད་ཚུལ་བཤད་པའི་ཕྱིར། རྟགས་གཉིས་པ་མ་གྲུབ་ན། མདོ་སྡེ་སྐལ་
བཟང་ནས་བཤད་པ་ལྟར་གྱི་མིའི་རྟེན་ཅན་གྱི་གང་ཟག་ཡིན་པར་ཐལ། དེ་ནས་
བཤད་པ་ལྟར་གྱི་མིའི་རྟེན་ལ་སེམས་བསྐྱེད་མ་ཐག་པ་ཡིན་པའི་ཕྱིར། རྟགས་
ཁས། འདོད་ན། དེ་ནས་བཤད་པ་ལྟར་གྱི་མིའི་རྟེན་ཅན་གྱི་གང་ཟག་དང་།
དྲིན་ལན་བསབ་པའི་མདོ་ནས་བཤད་པ་ལྟར་གྱི་དམྱལ་བའི་རྟེན་ཅན་གྱི་གང་་་་
ཟག་གཉིས་ཀར་ཐལ། འདོད་ན། རིམ་བཞིན་མདོ་དེ་གཉིས་ཀྱི་བཤད་པ་ལྟར་
གྱི་བདེ་འགྲོ་དང་ངན་འགྲོ་གཉིས་ཀར་ཐལ་བ་དང་། འཕེན་བྱེད་དགེ་བའི་ལས་
ཀྱི་དབང་གིས་སྐྱེས་པ་ལེན་པའི་གང་ཟག་དང་འཕེན་བྱེད་མི་དགེ་བའི་ལས་ཀྱི་་་
དབང་གིས་སྐྱེས་པ་ལེན་པའི་གང་ཟག་གཉིས་ཀར་ཐལ་བ་སོགས་འཕེན། ཡང་
མདོ་སྡེ་སྐལ་བཟང་ནས་བཤད་པ་ལྟར་གྱི་སྟོན་པ་དང་རྒྱུད་གཅིག་ཏུ་གྱུར་བའི་་་་
སེམས་བསྐྱེད་མ་ཐག་པ་ཡིན་ན། ཁྱོད་ཀྱི་རྫས་རྒྱུན་ཕྱི་མར་གྱུར་བའི་མདོ་སྡེ་
སྐལ་བཟང་ནས་བཤད་པ་ལྟར་གྱི་སྟོན་པ་དང་རྒྱུད་གཅིག་པའི་སེམས་བསྐྱེད་ཁ་
མ་མེད་པའི་མ་ཁྱབ་པར་ཐལ་ལོ། །དེ་ལྟར་ཐལ་ཚུལ་མེད་ཟེར་ན། སྟོན་པ་དང་
རྒྱུད་གཅིག་པའི་སེམས་བསྐྱེད་ཐོབ་མ་ཐག་པ་ཆོས་ཅན། ཁྱོད་ཀྱི་རྫས་རྒྱུན་ཕྱི་
མར་གྱུར་བའི་མདོ་སྡེ་བསྐལ་བཟང་ནས་བཤད་པ་ལྟར་གྱི་སེམས་བསྐྱེད་ཁ་མ་་་་
མེད་པར་ཐལ། མདོ་སྡེ་བསྐལ་བཟང་ནས་བཤད་པ་ལྟར་གྱི་སེམས་བསྐྱེད་མ་



14.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཐག་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དངོས་འགལ། འདོད་ན།
ཡོད་པར་ཐལ། སྟོན་པ་དང་རྒྱུད་གཅིག་པའི་རྫ་མཁན་ཁྱེའུ་སྣང་བྱེད་དུ་གྱུར་ཚེ་
ཤཱཀྱ་ཐུབ་པ་ཆེན་པོའི་དྲུང་དུ་སེམས་བསྐྱེད་ཁ་མ་དེ་ཡིན་པའི་ཕྱིར་ཟེར་བ་ལ།
དེ་འདྲ་མེད་པས་མ་ཁྱབ་ཟེར་ན། མདོ་སྡེ་བསྐལ་བཟང་ནས་བཤད་པ་ལྟར་གྱི་
སྟོན་པ་དང་རྒྱུད་གཅིག་པའི་སེམས་བསྐྱེད་མ་ཐག་པའི་རྫས་རྒྱུན་ཕྱི་མར་གྱུར་་་་
བའི་དེ་ནས་བཤད་པ་ལྟར་གྱི་སེམས་བསྐྱེད་ཐོབ་མ་ཐག་པ་དང་ཐོབ་ཁ་མ་རེ་རེ་་
ནས་ཡོད་པར་ཐལ་ལོ་ཞེས་སོགས་འཕེན། །
ཡང་དོན་གཅིག་ཟེར་ན། དེ་མི་འཐད་པར་མདོ་རང་གི་བཤད་པས་གྲུབ་
པའི་ཕྱིར། ཡང་འགལ་ཟེར་ན། སྟོན་པ་དང་རྒྱུད་གཅིག་པའི་སེམས་བསྐྱེད་མ་
ཐག་པ་ཆོས་ཅན། དེ་འདྲའི་མདོ་བརྒྱད་ཀ་ནས་བཤད་པ་ལྟར་གྱི་སེམས་བསྐྱེད་
མ་ཐག་པ་ཡིན་པའི་ཕྱིར། དེ་འདྲའི་མདོ་བརྒྱད་ཀ་ནས་བཤད་པ་ལྟར་གྱི་བྱང་
སེམས་ཡིན་པའི་ཕྱིར། དེར་ཐལ། དེ་འདྲའི་མདོ་དེ་དག་གིས་དངོས་བསྟན་གྱི་
བྱང་སེམས་ཡིན་པའི་ཕྱིར། དེར་ཐལ། མདོ་དེ་དག་གི་སྟོན་པ་དང་རྒྱུད་གཅིག་
པའི་སེམས་བསྐྱེད་མ་ཐག་པ་དངོས་སུ་བཤད་པའི་ཕྱིར། དེར་ཐལ། སྟོན་པ་
དང་རྒྱུད་གཅིག་པའི་དང་པོར་སེམས་བསྐྱེད་མ་ཐག་པ་དངོས་སུ་བཤད་པའི་་་་་
མདོ་བརྒྱད་ཡོད་པའི་ཕྱིར་སོགས་སོ། །
དྲི་བ། བདག་ཅག་གི་སྟོན་པ་དང་རྒྱུད་གཅིག་པའི་བྱང་སེམས་
ཀྱིས་གྲངས་མེད་གསུམ་གྱི་ཚོགས་བསགས་ཚུལ་ཇི་ལྟར་ཡིན། ད་
ལན། འདི་ལ་ཐེག་དམན་ལུགས་དང་ཐེག་ཆེན་ལུགས་གཉིས་ལས། དང་
པོའི་ལུགས་ལ། ལུང་ལས། སངས་རྒྱས་ཤཱཀྱ་ཐུབ་པ་ནས། །འདྲེན་པ་ཡུལ་
འཁོར་སྐྱོང་གི་བར། །བདུན་ཁྲི་ལྔ་སྟོང་ཚང་བར་དུ། །སངས་རྒྱས་རྣམས་ནི་ངས་
མཆོད་དོ། །ཞེས་གསུངས་པ་ལྟར། སེམས་བསྐྱེད་པ་དེ་ནས་བཟུང་སྟེ་སངས་



:: ཡོ1:|:
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·15.
རྒྱས་ཡུལ་འཁོར་སྐྱོང་གི་བར་སངས་རྒྱས་བདུན་ཁྲི་ལྔ་སྟོང་ལ་བསྙེན་བཀུར་བས་་
གྲངས་མེད་དང་པོའི་ཚོགས་རྫོགས་པ་ཡིན། ལུང་ལས། སངས་རྒྱས་ལེགས་
མཛད་ནས་བཟུང་སྟེ། །དབང་བོའི་རྒྱལ་མཚན་ཐུབ་པའི་བར། །བདུན་ཁྲི་དྲུག་
སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །ཞེས་གསུངས་པ་ལྟར།
སངས་རྒྱས་ལེགས་མཛད་ནས་བཟུང་སྟེ་དབང་བོའི་རྒྱལ་མཚན་གྱི་བར་སངས་་་་
རྒྱས་བདུན་ཁྲི་དྲུག་སྟོང་ལ་བསྙེན་བཀུར་བས་གྲངས་མེད་གཉིས་པའི་ཚོགས་་་་་་
རྫོགས་པ་ཡིན། ལུང་ལས། སངས་རྒྱས་མར་མེ་མཛད་ནས་ནི། །སངས་རྒྱས་
འོད་སྲུང་བར་དག་དུ། །བདུན་ཁྲི་བདུན་སྟོང་ཚང་བ་ཡིན། །སངས་རྒྱས་རྣམས་
ནི་ངས་མཆོད་དོ། །ཞེས་གསུངས་པ་ལྟར། སངས་རྒྱས་མར་མེ་མཛད་ནས་འོད་
སྲུང་གི་བར་སངས་རྒྱས་བདུན་ཁྲི་བདུན་སྟོང་ལ་བསྙེན་བཀུར་བས་གྲངས་མེད་་་
གསུམ་པའི་ཚོགས་རྫོགས་པ་ཡིན་ནོ། །དེ་དང་མཐུན་པར་མཛོད་དང་མཛོད་
རང་འགྲེལ་ལས་ཀྱང་གསུངས་སོ། ། དེ ་ ལ་
གཉིས་པ་ཐེག་ཆེན་གྱི་ལུགས་ལ། ཐེག་བསྡུས་ལས། བཟང་དང་སྨོན་པའི་
སྟོབས་ཅན་དང༌། །སེམས་བརྟན་ཁྱད་པར་འགྲོ་བ་ཡི། །བྱང་ཆུབ་སེམས་དཔའ་
གྲངས་མེད་གསུམ། །ཀུན་དུ་རྩོམ་པར་མཛད་པ་ཡིན། །ཞེས་སེམས་བརྟན་པའི་
ཁྱད་པར་དགོས་པར་གསུངས་པས། གསེར་ལྟ་བུའི་སེམས་བསྐྱེད་རང་རྒྱུད་ལ་
ནམ་སྐྱེས་པ་ནས་གྲངས་མེད་དང་པོའི་ཚོགས་ཀྱི་མགོ་བརྩམས་ཏེ་ས་དང་པོའི་་་་
བར་དུ་རྫོགས་པར་འགྱུར་རོ། །གཉིས་པས་ནི་དྲི་མ་མེད་པའི་ས་ནས་བཟུང་སྟེ་
ས་བདུན་པའི་བར་དུའོ། །ཡང་བསྐལ་བ་གྲངས་མེད་པ་གསུམ་པས་ནི་ས་མི་
གཡོ་བ་ནས་བཟུང་ནས་སངས་རྒྱས་ཀྱི་སའི་བར་དུའོ། །འདིར་གྲངས་མེད་ལ་
གསུང་རབ་ལས་གྲངས་མེད་སོ་གསུམ་དང་། བདུན་དང༌། བཅུ་སོགས་མི་འདྲ་
བ་མང་དུ་འབྱུང་ཡང་གྲངས་མེད་གསུམ་དུ་གསུངས་པ་ངེས་བའི་དོན་དུ་བཟུང་



• 16 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ངོ༌། །གྲངས་མེད་ཀྱི་དོན་ཡང་བགྲང་དུ་མེད་པའི་གྲངས་མེད་མ་ཡིན་གྱི་གྲངས་
ཀྱི་གནས་དྲུག་ཅུར་ཕྱིན་པའི་གྲངས་མེད་ཡིན་ཞེས་ཐུབ་པ་དགོངས་རྒྱན་ལས་་་་་
བཤད་དོ། །སྐབས་འདིར། དོགས་སློང་མཁས་པའི་ཡིད་འཕྲོག་དགའ་བསྐྱེད་
ལས། བསྐལ་ཆེན་གྲངས་མེད་དང་པོའི་ཚོགས་བསགས་པའི་མགོ་བརྩམས་མ་
ཐག་པའི་བྱང་སེམས་ཀྱི་རྒྱུད་ལ་བསྐལ་ཆེན་གྲངས་མེད་དང་པོའི་ཚོགས་ཡོད་་་་
པར་ཐལ། ཡོད་པའི་ཕྱིར། མ་གྲུབ་ན། ཡོད་པར་ཐལ། དེས་དེའི་ཚེ་དེ་འདྲའི་
ཚོགས་བསགས་པའི་ཕྱིར། མ་གྲུབ་ན། དེར་ཐལ། དེའི་མགོ་བརྩམས་པའི་ཕྱིར་
ན་མ་ཁྱབ་སྟེ། དེས་དེའི་ཚེ་དེ་འདྲའི་ཚོགས་བསགས་པའི་མགོ་བརྩམས་ཀྱང་
བསགས་པར་ཁས་ལེན་མི་དགོས་ཟེར་ན། འོ་ན་དེ་འདྲའི་ཚོགས་བསགས་ན།
དེ་རྫོགས་པར་བསགས་པའི་ཁྱབ་པར་ཐལ། བསགས་པའི་མགོ་རྩོམ་ཚེ་བསགས་
པའི་གོ་མི་ཆོད་པའི་ཕྱིར། འདོད་ན། དེ་འདྲའི་ཚོགས་བསགས་པ། དེ་བསགས་
ཚར་བ་དུས་མཉམ་པར་ཐལ་ལོ། །འདོད་མི་ནུས་ཏེ། བསྐལ་ཆེན་གྲངས་མེད་
གསུམ་གྱི་ཚོགས་བསགས་པའི་ས་མཚམས་བཤད་པའི་བརྒྱད་སྟོང་འགྲེལ་ཆེན་་་་
སོགས་ཚད་ལྡན་གྱི་གཞུང་ཐམས་ཅད་དང་འགལ་བའི་ཕྱིར། ཞེས་སོགས་དང་།
ཡང་དེ་ཉིད་ལས། དེ་འདྲའི་གྲངས་མེད་དང་པོའི་ཚོགས་བསགས་པའི་མགོ་
བརྩམས་མ་ཐག་པའི་རྒྱུད་ལ་བསྐལ་ཆེན་གྲངས་མེད་དང་པོའི་ཚོགས་ཡོད་ཟེར་་་
ན། དེའི་རྒྱུད་ལ་བསྐལ་ཆེན་གྲངས་མེད་ཀྱི་ཚོགས་ཡོད་པར་ཐལ། བསྐལ་ཆེན་
གྲངས་མེད་དང་པོའི་ཚོགས་ཡོད་པ་གང་ཞིག བསྐལ་ཆེན་གྲངས་མེད་དང་པོ་
དེ་བསྐལ་ཆེན་གྲངས་མེད་ཀྱི་མཚན་གཞིར་འདོད་དགོས་པའི་ཕྱིར། འདོད་ན།
དེའི་རྒྱུད་ལ་གྲངས་ཀྱི་གནས་དྲུག་ཅུར་ཕྱིན་པའི་གྲངས་མེད་ཀྱི་ཚོགས་ཡོད་པར་
ཐལ། འདོད་པ་གང་ཞིག དེ་འདྲའི་གྲངས་མེད་དང་པོ་དེ་གྲངས་ཀྱི་གནས་དྲུག་
ཅུར་ཕྱིན་པའི་གྲངས་མེད་ལ་བྱེད་པར་གསུངས་པའི་ཕྱིར། འདོད་ན། དེའི་རྒྱུད་



ཀྱི
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·17.
ལ་བསྐལ་ཆེན་གཅིག་བཅུ་བརྒྱ་སྟོང་ནས་དྲུག་ཅུ་བ་གྲངས་མེད་ཀྱི་བར་གྲངས་ཀྱི་
གནས་དྲུག་ཅུ་བ་རེ་རེའི་ཚོགས་ཡོད་པར་ཐལ། དེའི་དྲུག་ཅུ་བ་གྲངས་མེད་ཀྱི་
ཚོགས་ཡོད་པ་དེའི་ཕྱིར། འདོད་ན། དེ་འདྲའི་གནས་དྲུག་ཅུ་བའི་ཚོགས་ཅིག་
ཆར་བསགས་དགོས་པར་ཐལ། འདོད་པའི་ཕྱིར། འདོད་མི་ནུས་ཏེ། དམིགས་
བསལ་དུ་དུས་ཐུང་ཤོས་ཤིག་ཏུ་ལོའམ་བསྐལ་བ་དུ་མའི་ཚོགས་འདུམས་ཏེ་་་་་་་
བསགས་པ་ཡོད་པར་གསུངས་ཀྱང་། ཁྱོད་ཀྱི་ལྟར་གང་ཟག་གང་གིས་དང་པོར་
མགོ་བརྩམས་ཚེ་གྲངས་ཀྱི་གནས་དེ་དག་ཐམས་ཅད་ཀྱི་ཚོགས་ཅིག་ཆར་་་་་་་་་་
བསགས་དགོས་པར་མདོ་སྔགས་གང་གི་སྐབས་སུ་སུས་ཀྱང་མི་འདོད་པའི་ཕྱིར་་་
ཞེས་སོགས་ཞེས་གསུངས་པས་འདི་དག་གི་སྟེང་ན་དཔྱད་གཞི་ཆེ་སྙམ་མོ། །
དྲི་བ། སྤྱིར་བསྟན་བཅོས་རྩོམ་པ་ལ་རྒྱུ་གསུམ་ཚང་དགོས་ཞེས་
པའི་རྒྱུ་གསུམ་གང་དག་ཡིན། །
ལན། སྤྱིར་བསྟན་བཅོས་རྩོམ་པའི་ཕུན་སུམ་ཚོགས་པའི་རྒྱུ་དེ་ལ་ཡང་
དག་པར་རྫོགས་པའི་སངས་རྒྱས་ནས་བཟུང་སྟེ་དམ་པ་བར་མ་ཆད་པའི་་
གདམས་ངག་དང་ལྡན་པ། ཤེས་བྱ་རིག་པའི་གནས་ལྔ་ལ་མཁས་པ་སོགས་ནང་
གི་རྐྱེན་བསྟན་བཅོས་ཀྱི་དོན་མཐའ་དག་རྟོགས་པའི་ཤེས་རབ་དང་ལྡན་པ། ཡི་
དམ་ལྷའི་ཞལ་གཟིགས་ཤིང་གསུང་གི་གནང་བ་ཐོབ་པ་དང་གསུམ་པོ་དེ་ཡིན་ལ།
སློབ་དཔོན་སེངྒེ་བཟང་བོར་ཡང་འགྲེལ་བ་རྩོམ་པ་ལ་དེ་གསུམ་དང་ལྡན་པ་ཡིན་
ཏེ། འགྲེལ་བ་ལས། འགྲོ་ལ་ཆགས་པའི་ཀུན་ཆགས་མཛད། །ཅེས་ཤོ་ལོ་ཀ་
བཞིས་ཡང་དག་པར་རྫོགས་པའི་སངས་རྒྱས་ནས་བྱམས་པ། དེ་ལ་ཐོགས་མེད་
ཀྱིས་དངོས་སུ་གསན་པའི་མན་ངག་རིམ་པར་བརྒྱུད་དེ་སློབ་དཔོན་དབྱིག་་་་་་་
གཉེན་དང་། འཕགས་པ་གྲོལ་སྡེ་དང༌། བཙུན་པ་གྲོལ་སྡེའི་བར་གྱི་མན་ངག་
དང་ལྡན་པའི་ཕྱིར། ཞེས་ཕྱིའི་རྐྱེན་དགེ་བའི་བཤེས་གཉེན་གྱི་མན་ངག་དང་
-
འི་་་་་་་་་་



：18.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྡན་ཚུལ་འཆད་པ་དེ་ཡིན་པའི་ཕྱིར། ད་
གཞུང་འདི་ལ་མཁས་པའི་བཞེད་ཚུལ་མི་འདྲ་བ་ཡོད་དེ། གསེར་གླིང་བའི་
བཏང་སྙོམས་ཀྱི་བཤད་པ། ལོ་ཙཱ་བ་ཆེན་པོའི་འཇམ་པོའི་བཤད་པ། ཤེར་
འབྱུང་གི་རྩུབ་མོའི་བཤད་པ་ཞེས་གྲགས་པ་ལྟར་གསུམ་ཡོད་པའི་ཕྱིར། དེའང་
མཁས་པ་སྔ་མ་བཞི་ལ་འཐད་མི་འཐད་སོགས་ཀྱི་ཟུར་མི་ཟ་བར་དེ་དག་བཤད་་་
པའི་རྣམ་གྲངས་ཙམ་དུ་བཀོད་ནས་སློབ་དཔོན་རང་ཉིད་ཀྱིས་ཀྱང་འཆད་པར་
སྤྲོ་ཞེས་པའི་བཤད་པ་མཛད་པས་བཏང་སྙོམས་ཀྱི་བཤད་པ་དང༌། སློབ་དཔོན་
སྔ་མ་བཞིའི་དྲིན་དང་མན་ངག་ལ་བརྟེན་ནས་འཆད་ནུས་ཀྱི་རང་སྟོབས་ཀྱིས་མི་
ནུས་ཞེས་པའི་བཤད་པ་མཛད་པས་འཇམ་པོས་བཤད་པ་དང་། སྔ་མ་བཞིས་མ་
རྟོགས་པ་དང་ལོག་པར་རྟོག་པ་སོགས་ཀྱི་དྲི་མ་སེལ་མ་ནུས་ཤིང་། སློབ་དཔོན་
རང་ཉིད་ཀྱིས་མ་རྟོགས་པ་དང་ལོག་པར་རྟོག་པ་སོགས་ཀྱི་དྲི་མ་མཐའ་དག་་་་་་
བསལ་ཏེ་འཆད་ཅེས་པའི་བཤད་པ་མཛད་པས་རྩུབ་མོའི་བཤད་པ་ཞེས་ཟེར་བ་
ཡིན། ་་་་་
དེ་གསུམ་གྱི་གང་འཐད་ཅེ་ན་འགྲེལ་བ་ལས། བསྟན་བཅོས་མཐའ་དག་མ་
རྙེད་པར་ཞེས་སོགས་ཀྱི་ཚིག་ཟིན་དང་བསྟུན་ན་རྩུབ་མོའི་བཤད་པ་དེ་འཐད་་་་
པར་སེམས་ལ། དེ་ལྟ་ན་སློབ་དཔོན་སྔ་མ་བཞིའི་མན་ངག་ལྡན་ཚུལ་ཞེས་པ་
དང་འདི་གཉིས་མཐུན་མིན་དོགས་པར་བྱའོ། །ནང་གི་དོན་རྟོགས་ཤེས་རབ་
དང་ལྡན་ཚུལ་ནི། སྔར་བཤད་པའི་ཚུལ་དེ་ལྟར་མཁས་པ་སྔ་མ་བཞིས་ཚིག་དོན་
ཅི་རིགས་སྣང་བར་བྱས་ཤིང་། གདུལ་བྱའི་དབང་གིས་སྐུ་མཆེད་གཉིས་དང་
གྲོལ་སྡེ་གཉིས་སོགས། འགའ་ཞིག་ཁོ་ནས་དོན་ཇི་ལྟ་བ་བཞིན་དུ་མ་རྙེད་པའི་
བསྟན་བཅོས་ཡུམ་རྒྱས་འབྲིང་བསྡུས་པ་མཐའ་དག་འདི་སྙིང་པོའི་དོན་དབུ་་་་་
མའི་ལམ་མཐར་ཐུག་པ་མངོན་པར་རྟོགས་པའི་རིམ་པ་ཚང་བར་སྟོན་ཞིང་དེ་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:19.
ཉིད་རྒྱན་གྱིས་རྫོགས་པར་འགྲེལ་བ་དེ་ལྟར་བདག་གིས་རྙེད་པ་གང་ཡིན་པ་དེ་་་
ཡ་མཚན་ནོ་ཞེས་འཆད་པར་འགྲེལ་བ་ལས། དེ་ལྟར་མཁས་པའི་སྣང་བྱས་
ཤིང་། །ཞེས་སོགས་གསུངས་སོ། །ཡི་དམ་ལྷའི་ཞལ་གཟིགས་ཤིང་གསུང་གི་
གནང་བ་ཐོབ་པ་ཡང་ཡིན་ཏེ། འགྲེལ་བ་ལས། དེ་ལྟའི་ཤིན་ཏུ་རྙེད་དཀའ་བ། །
ཟབ་མོ་ལམ་འདི་ཅི་ཞིག་ལྟར། །སངས་རྒྱས་དབང་གིས་རྙེད་པ་ནི། །མཁས་པ་
རྣམས་ཀྱིས་དབྱེ་བར་རིགས། །ཞེས་དང་། ཕར་ཕྱིན་མཆན་ལས། འདིས་ཡི་
དམ་ལྷས་གནང་བ་ཐོབ་ཚུལ་ཡང་བསྟན་ཏེ། ཤར་ཕྱོགས་ཁ་སར་བ་ནིར་བྱོན་
ནས་སྨྱུང་གནས་མཛད་པས་རྨི་ལམ་དུ་སྤྲིན་ཀྱི་གསེབ་ན་རྗེ་བཙུན་བྱམས་པ་་་་་་
གསེར་གྱི་མདོག་ཅན་བརྒྱད་སྟོང་བའི་གླེགས་བམ་བསྣམས་པ་ཞིག་མཐོང་སྟེ་་་་་་
ཁྱོད་ཀྱི་བསྟན་བཅོས་འདི་ལ་འགྲེལ་བ་མང་དུ་སྣང་ན་གང་གི་རྗེས་སུ་འབྲང་་་་་
ཞུས་པས། ཐམས་ཅད་ལེགས་པར་རྟོགས་ལ་དོན་འདྲིལ་བའི་འགྲེལ་བརྩོམས་
ཤིག ཅེས་གནང་བ་ཐོབ་ཅིང༌། ཤེར་ཕྱིན་གྱི་དོན་ཐམས་ཅད་ཐུགས་སུ་ཆུད་
པའི་ཕྱིར་རོ། །ཞེས་གསུངས་སོ། །འདི་ལ་ཁ་ཅིག སྒྱུ་མའི་རྟ་ལ་རྟ་ཡིན་པ་ཡོད་
པར་ཐལ། སྒྱུ་མའི་མི་ལ་མི་ཡིན་པ་ཡོད་པའི་ཕྱིར། དེར་ཐལ། རྨི་ལམ་གྱི་མི་ལ་
ཡིན་པ་ཡོད་པའི་ཕྱིར། རྨི་ལམ་དུ་སྣང་བའི་ལྷ་ལ་ལྷ་ཡིན་པ་ཡོད་པའི་ཕྱིར།
དེར་ཐལ། ཕར་ཕྱིན་མཆན་ལས། སློབ་དཔོན་ལ་རྨི་ལམ་དུ་ཡི་དམ་ལྷའི་གནང་
བ་ཐོབ་ཚུལ་བཤད་པ་འཐད་ཚུལ་ཡོད་པའི་ཕྱིར་ཞེས་ཟེར་བས་བརྟག་པར་བྱའོ།།
དྲི་བ། ཐེག་ཆེན་གྱི་རྒྱ་ཆེ་བའི་ལམ་གྱི་ཤིང་རྟའི་སྲོལ་འབྱེད་གང་
ཡིན་པ་དང་། དེ་དུས་ནམ་ཞིག་ཏུ་བསྟན་བཅོས་གང་གི་སྐབས་སུ་ཚུལ་
ཇི་ལྟར་ཕྱེ་བ་ཡིན། །
ལན། དེའི་ཤིང་རྟའི་སྲོལ་འབྱེད་མཁན་ནི་རྗེ་བཙུན་བྱམས་པ་ཡིན་ལ་
དུས་ནི་ཨུ་རུ་སུའི་མཁས་པ་སི་ཁྲིའོ་པ་ཚ་ཁའོ(Ih, seechrhatssky) ཡིས་བརྩམས་



• 20，
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་《 ཐེག་ཆེན་གྱི་རྩ་བའི་གཞུང་ལུགས་》ཞེས་པའི་མཆན་དུ། བཤད་ཚུལ་
ལྟར་་ན་རྗེ་བཙུན་བྱམས་པ་སྤྱི་ལོ་༢༧༠——༣༥༠ བར་འཇིག་རྟེན་དུ་བཞུགས་་་
འདུག་ཅེས་གསུངས་པ་དང་བསྟུན་ན་ཕལ་ཆེར་སྤྱི་ལོ་༢༧༠— ༣༥༠ བར་་་་་
བཞུགས་འདུག་པའི་དེ་དུས་བསྟན་བཅོས་མངོན་རྟོགས་རྒྱན་སོགས་མཛད་དེ་རྒྱ་
ཆེ་བའི་ཤིང་རྟའི་སྲོལ་ཕྱེ་བར་མངོན། དེས་ཕྱེ་བའི་ཤིང་རྟའི་སྲོལ་ནི། ཡུམ་གྱི་
སྦས་དོན་མངོན་རྟོགས་ཀྱི་རིམ་པ་རྣམས་གོ་རིམ་མཐར་ཆགས་སུ་བསྒྲིགས་ཏེ་་་་་
གང་ཟག་གཅིག་འཚང་རྒྱ་བའི་ཉམས་སུ་ལེན་པའི་རིམ་པ་དང་སྦྱར་ཏེ་རྒྱ་ཆེ་་་་་་
བའི་ལམ་གྱི་ཤིང་རྟའི་སྲོལ་ལེགས་པར་ཕྱེ་བ་ཡིན། དེ་ལྟར་རྗེ་བཙུན་བྱམས་
མགོན་རྒྱ་ཆེ་བའི་ཤིང་རྟའི་སྲོལ་འབྱེད་ཡིན་པར་གསེར་ཕྲེང་རྣམ་བཤད་སོགས་་་
ཚད་ལྡན་གྱི་གཞུང་རྣམས་ལས་རྒྱ་ཆེར་གསུངས་མོད། །
འོན་ཀྱང་བརྟགས་པར་བྱ་བ་འདི་ཡོད་དེ། ཁ་ཅིག རྒྱན་རྩོམ་པ་པོའི་རྗེ་
བཙུན་བྱམས་མགོན་མདོའི་སྦས་དོན་མངོན་རྟོགས་ཀྱི་རིམ་པ་འགྲེལ་པའི་ཤིང་་་་
རྟའི་སྲོལ་འབྱེད་ཡིན་པའི་ཕྱིར་ཏེ། གསེར་ཕྲེང་ལས། རྗེ་བཙུན་དང་ཀླུ་སྒྲུབ་
ཞབས་གཉིས་ཀྱིས་ཤེར་ཕྱིན་འགྲེལ་ཚུལ་གཉིས་སུ་འབྱུང་ངོ༌། །ཞེས་བྱ་བར་ཡང་
གནས་སོ། །ཞེས་གསུངས་པའི་ཕྱིར་ན་མ་ཁྱབ་སྟེ། རྗེ་བཙུན་བྱམས་མགོན་གྱིས་
མདོའི་སྦས་དོན་དང་ཀླུ་སྒྲུབ་ཀྱིས་དངོས་བསྟན་སྟོང་ཉིད་ཀྱི་རིམ་པ་བཀྲལ་བས་་
མདོ་དོན་འགྲེལ་ཚུལ་མི་འདྲ་བ་གཉིས་བྱུང་ཞེས་པའི་དོན་ཡིན་གྱི། རྗེ་བཙུན་
བྱམས་མགོན་ཤིང་རྟའི་སྲོལ་འབྱེད་དུ་བསྟན་པ་མ་ཡིན་པའི་ཕྱིར། དེར་ཐལ།
གྲུབ་མཐའ་ཐུབ་བསྟན་ལྷུན་པོའི་མཛེས་རྒྱན་ལས། གསུང་དེ་ནི་ཡུམ་དོན་གཙོ་
བར་འགྲེལ་ཚུལ་མི་འདྲ་བ་གཉིས་སུ་གནས་པར་གསུངས་པ་ཡིན་གྱི། དབུ་མ་
བའི་ཤིང་རྟའི་སྲོལ་འབྱེད་ལ་གཉིས་སུ་བཞེད་པ་མིན་ནོ། །ཞེས་གསུངས་པའི་
ཕྱིར་ཞེས་དང་། པཎ་ཆེན་ཐམས་ཅད་མཁྱེན་པ་བློ་བཟང་དཔལ་ལྡན་ཡེ་ཤེས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 21 •
ཀྱིས་མཛད་པའི་ཤིང་རྟའི་སྲོལ་འབྱེད་ཀྱི་དྲིས་ལན་ལས། དེས་ན་ཤིང་རྟའི་སྲོལ་
འབྱེད་ཡིན་ན། རྒྱལ་བའི་གསུང་རབ་ཀྱི་དོན་འགྲེལ་བྱེད་གཞན་གྱིས་བཀྲལ་བ་
ལ་མི་ལྟོས་པར་རང་སྟོབས་ཀྱིས་འགྲེལ་བའི་མིའི་རྟེན་ཅན་ཡིན་པ་ཞིག་དགོས་ལ།
རྗེ་བཙུན་བྱམས་མགོན་གྱིས་ཡུམ་གྱི་དགོངས་དོན་སྦས་དོན་མངོན་རྟོགས་ཀྱི་་་་་
རིམ་པ་གསལ་བར་མཛད་པའི་བསྟན་བཅོས་མངོན་རྟོགས་རྒྱན་སོགས་མཛད་་་་
ཀྱང༌། དགའ་ལྡན་གྱི་ལྷའི་ཡུལ་དུ་དེ་རྣམས་ཀྱི་ལུགས་སྲོལ་བཟང་བོ་སྔོན་ནས་
ཕྱེ་ཟིན་པ་ཡིན་གྱི། མིའི་ཡུལ་དུ་རྒྱས་པར་མཛད་པ་པོ་མིན་པས། ཤིང་རྟའི་སྲོལ་
འབྱེད་མིན་ཅིང་། ཞེས་གསུངས་པའི་ཕྱིར། ཞེས་སོགས་ཟེར་བས་འདི་དག་ལ་
དཔྱད་གཞི་ཤིན་ཏུ་ཆེ་བས་ཕྱོགས་རིས་ལིང་ཏོག་གིས་རྣམ་དཔྱོད་ཀྱི་མིག་མི་་་་་་་
ལྡོངས་པར་བློ་གསལ་ཞིང་ཡིད་གཞུངས་བ་དག་གིས་དཔྱད་པར་བྱའོ། །
དྲི་བ། བསྟན་བཅོས་མངོན་རྟོགས་རྒྱན་ལ་རྒྱན་ཞེས་བརྗོད་པའི་
རྒྱུ་མཚན་ཅི།
ལན། དཔེར་ན་རང་བཞིན་གྱི་རྒྱན་སྐྱེས་བུའི་ལུས་བཟང་བོ་ལ། མཛེས་
བྱེད་ཀྱི་རྒྱན་གདུ་བུ་ལ་སོགས་པས་སྤྲས་པ་དེ་ཉིད་གསལ་བྱེད་ཀྱི་རྒྱན་མེ་ལོང་ལ་་
སོགས་པའི་ནང་དུ་ཤར་བ་ན་རྒྱན་འདོད་པ་པོ་ལ་དགའ་བ་བསྐྱེད་པ་བཞིན་དུ།
རང་བཞིན་གྱི་རྒྱན་ཡུམ་གྱི་ལུས་བཟང་བོ་ལ་མཛེས་བྱེད་རྒྱན་དངོས་བརྒྱུད་དོན་
བདུན་ཅུས་སྤྲས་པ་དེ་ཉིད་གསལ་བྱེད་ཀྱི་རྒྱན་བསྟན་བཅོས་འདིའི་ནང་དུ་ཤར་་
བ་ན། དགའ་བའི་རྒྱན་ལྟ་བ་པོ་ལ་དགའ་བ་བསྐྱེད་པས་ན་དེ་ལྟར་བརྗོད་པའི་
ཕྱིར། དེ་ལྟར་ཡང་། མདོ་སྡེ་རྒྱན་ལས། གཟུགས་རྒྱན་རང་བཞིན་ཡོན་ཏན་
ལྡན་པ་མེ་ལོང་ནང་སོང་བ། །མཐོང་བའི་དབང་གིས་མི་རྣམས་རབ་ཏུ་དགའ་
བའི་མཆོག་བསྐྱེད་པ། །དེ་བཞིན་ལེགས་གསུང་རང་བཞིན་ཡོན་ཏན་ལྡན་པ་ཡི། །
ཆོས་ཀྱང་དོན་རྣམས་ཕྱེ་བས་མཁས་རྣམས་འདི་ན་དགའ་མཆོག་བསྐྱེད། །ཅེས་



: 22 .
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུངས་པའི་ཕྱིར། །
དྲི་བ། མངོན་རྟོགས་རྒྱན་ལ་རྩ་བའི་སེམས་སོགས་སེམས་དྲུག་གི་
འཇུག་ཚུལ་ཇི་ལྟར་ཡིན།
ལན། སེམས་དྲུག་ནི། རྩ་བའི་སེམས་སམ་དང་པོའི་སེམས་དང་རྗེས་སུ་
དཔྱོད་པའི་སེམས་དང༌། རྣམ་པར་དཔྱོད་པའི་སེམས་དང་ངེས་པར་འཛིན་
པའི་སེམས་དང༌། སྡོམ་པའི་སེམས་དང་། སྨོན་པའི་སེམས་ཏེ་དྲུག་གོ །མངོན་
རྟོགས་རྒྱན་ལ་རྩ་བའི་སེམས་ཀྱི་སྒོ་ནས་འཇུག་ཚུལ་ནི། སྐྱབས་འགྲོ་སོགས་སྔོན་
དུ་བཏང་ནས་འཇུག་བྱའི་ཆོས་དེ་ལ་ཡིད་ཆེས་ཤིང་ཐོས་པར་འདོད་པས་ཀུན་་་་
ནས་བསླངས་ཏེ་མངོན་རྟོགས་རྒྱན་གྱི་མཚན་ནས་རྒྱབ་ཡིག་ལྟ་བུ་ལ་དམིགས་ཏེ་་
འདི་ནི་བདག་གི་སྒོམ་བྱའི་མངོན་རྟོགས་བརྒྱད་སྟོན་པའི་བསྟན་བཅོས་མངོན་པ་
རྟོགས་རྒྱན་ནོ་སྙམ་དུ་ཡིད་ལ་བྱའོ། །རྗེས་སུ་དཔྱོད་པའི་སེམས་ཀྱིས་ནི་རྒྱུན་
འདི་ལ་རྗོད་བྱེད་སྐབས་བརྒྱད་དང་། བརྗོད་བྱ་མངོན་རྟོགས་བརྒྱད་ཡོད་པས་
ཚིགས་བཅད་འདིས་སེམས་བསྐྱེད་བསྟན། ཚིགས་བཅད་འདིས་གདམས་ངག་
བསྟན་ཅེས་ཚིག་དོན་སོ་སོར་དཔྱོད་ལ། །
རྗེས་སུ་དཔྱོད་པའི་སེམས་འདི་ལ་དབྱེ་ན། ། བགྲང་བ་དང་། གཞལ་བ་
དང༌། རྟོག་པ་དང་། ངེས་པར་རྟོག་པ་དང་བཞི་ཡོད་པས། དང་པོ་བགྲང་བའི་
སེམས་ཀྱིས་དངོས་པོ་བརྒྱད་ཀྱི་གྲངས་ངེས་ཚུལ་སེམས་པ་ལམ་གྱི་ངོ་བོ་ངེས་པ་་་་
དང་གོ་རིམ་ངེས་ཚུལ་སེམས་པ་དེ་ཡིན་ལ། གཞལ་བའི་སེམས་ཀྱིས་མངོན་
རྟོགས་སོ་སོའི་རང་བཞིན་སེམས་པར་བྱེད། རྟོག་པའི་སེམས་ཀྱིས་མངོན་རྟོགས་
སོ་སོའི་ངོ་བོ་དང་གྲངས་མང་ཉུང་གི་སྒྲོ་སྐུར་མེད་པར་བྱེད། ངེས་པར་རྟོག་
པའི་སེམས་ཀྱིས་མངོན་སུམ་དང་རྗེས་སུ་དཔག་པ་གང་རུང་གིས་ངེས་ཟིན་གྱི་་་་་
དོན་དང་རྒྱུ་མཚན་ཡང་དག་རྣམས་དྲན་པར་བྱེད་དོ། །



:
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 23 ，
གསུམ་པ་རྣམ་པར་དཔྱོད་པའི་སེམས་ཀྱིས་ནི་ཡི་གེ་རྫོགས་པར་སྟོན་མི་་་་་
ཐུབ་ལ་ཡི་གེ་ཚོགས་པས་དོན་སྟོན་པ་ཡིན་ནོ། །སྙམ་དུ་སེམས་པ་ཡིན་ལ། དེ་
ནས། ཇི་ལྟར་ཐོས་པའི་དོན་ལ་རིགས་བཞིས། །ཉིན་དང་མཚན་དུ་ཚུལ་བཞིན་
རབ་བརྟགས་ནས། །ཞེས་པའི་དོན་ལྟར་སེམས་སོ། །བཞི་བ་ངེས་པར་འཛིན་
པའི་སེམས་ཀྱིས་སྔར་རྣམ་པར་དཔྱོད་པས་མཚན་མ་རྣམས་ཡང་ཡང་ངེས་པར་་་
བཟུང་ལ། ལྔ་བ་སྡོམ་པའི་སེམས་ཀྱིས་ནི་སྔར་རྣམ་པར་དཔྱོད་པས་དོན་རྣམས་
ཀྱི་མཚན་མ་ངེས་པར་བཟུང་བ་རྣམས་མིང་ལ་དམིགས་པའི་རྩ་བའི་སེམས་ཉིད་་
དུ་ཚིག་དོན་ཕྱོགས་གཅིག་ཏུ་བསྡོམས་པའི་སེམས་ཉིད་ཀྱིས་བཅུག་ལ། སྨོན་
པའི་སེམས་སམ་དོན་དམ་པའི་སེམས་ཀྱིས་ནི། དེ་ལྟར་ཐོས་བསམ་སོགས་
བགྱིས་བའི་དགེ་བས་བླ་མེད་བྱང་ཆུབ་ཐོབ་པར་བྱའོ་སྙམ་དུ་དགེ་བའི་འབྲས་བུ་
གཞན་དོན་དུ་སངས་རྒྱས་སུ་རེ་བའོ། །གཙོ་བོར་ཐོས་པ་དང་ཐོས་བྱུང་གི་
དབང་དུ་བྱས་ནས་སེམས་དང་པོ་གཉིས་བཞག་གཙོ་བོར་བསམ་བྱུང་གི་དབང་་་
དུ་བྱས་ནས་སེམས་བར་བ་གཉིས་བཞག་གོ །གཙོ་བོར་སྒོམ་བྱུང་གི་དབང་དུ་
བྱས་ནས་སེམས་ཐ་མ་གཉིས་བཞག་གོ ། 1:|:
དྲི་བ། ཤེར་མདོའི་དགོངས་པ་ཐོག་མར་འགྲེལ་ཚུལ་བོད་ཀྱི་
མཁས་པ་སྔ་ཕྱིའི་བཞེད་པ་མི་འདྲ་བ་ཨེ་ཡོད། །
ལན། ཡོད་དེ། བོད་ཀྱི་མཁས་པ་སྔ་མ་དག་གིས་ཤེར་མདོའི་དགོངས་པ་
ཐོག་མར་འགྲེལ་བའི་ཤིང་རྟའི་སྲོལ་འབྱེད་ལ་ཀླུ་སྒྲུབ་དང་ཕྱོགས་གླང་། དབྱིག་
གཉེན། རྗེ་བཙུན་བྱམས་པ་བཞིར་བཞེད་པ་ཡིན་ཏེ། དཔལ་མགོན་འཕགས་པ་
ཀླུ་སྒྲུབ་ཀྱིས་ཤེར་ཕྱིན་གྱི་མདོའི་དངོས་བསྟན་སྟོང་ཉིད་ཀྱི་རིམ་པ་དེ་ཉིད་རིགས་
པའི་རྣམ་གྲངས་མཐའ་ཡས་པའི་སྒོ་ནས་གཏན་ལ་འབེབས་པ་ལ་རིགས་ཚོགས་་་
དྲུག་དང་། དེ་ཁོ་ན་ཉིད་ལུང་གི་སྒོ་ནས་གཏན་ལ་འབེབས་པ་ལ་མདོ་ཀུན་ལས་



• 24 ，
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བ ཏུས་པ་མཛད་དེ་ངོ་བོ་ཉིད་མེད་པར་སྨྲ་བའི་ཤིང་རྟའི་སྲོལ་ཕྱེས། སློབ་དཔོན་
ཕྱོགས་ཀྱི་གླང་བོས། རྟེན་དང་དབང་དུ་བྱ་བ་དང་། །ལས་ནི་སྒོམ་པ་དང་
བཅས་དང་། །རབ་དབྱེ་རྟགས་དང་ལྟུང་བ་དང༌། །ཕན་ཡོན་བཅས་པར་ཡང་
དག་བརྗོད། །ཅེས་གསུངས་པ་ལྟར། བརྒྱད་སྟོང་བ་གསུངས་པ་པོའི་རྟེན་དེའི་
དབང་དུ་བྱ་བ་འཁོར་སྟེ་འདི་གཉིས་ཀྱི་གླེང་གཞིའི་དོན་བསྡུས་ལ་འཁོར་དེའི་་་་
ལས་སུ་བྱ་བ་སྤྱད་བྱའི་དངོས་པོ་སྒོམ་པ་བཅུ་དང་། དེའི་ཡུལ་གྱི་རབ་དབྱེ་སྟོང་
ཉིད་བཅུ་དྲུག་དང་དེ་ལ་སྤྱོད་ཚུལ་ཕྱིན་ཅི་ལོག་ཏུ་སོང་མ་སོང་གི་རྟགས་དང་།
ལོག་པར་སྤྱད་ན་གང་དུ་ལྟུང་བ་དང་ལེགས་པར་སྤྱད་པའི་ཕན་ཡོན་སྟེ་བརྒྱད་་་་
སྟོང་བའི་དོན་སོ་གཉིས་སུ་བསྡུས་ཏེ་ཤིང་རྟའི་སྲོལ་ཕྱེ་བར་འདོད་དོ། ། ན་
འདིའི་སྐབས་ཀྱི་སྒོམ་པ་བཅུ་ནི་རྣམ་གཡེང་གི་རྟོག་པ་བཅུའི་གཉེན་པོ་་་་་
བཅུ་ལ་སྦྱོར་དགོས་ལ། རྣམ་གཡེང་གི་རྟོག་པ་བཅུ་ནི། མདོ་སྡེ་རྒྱན་ལས། རྒྱལ་
བའི་སྲས་རྣམས་ཀྱིས་ནི་ཡོད་དང་མེད་པ་དང༌། །སྒྲོ་འདོགས་སྐུར་བའི་རྟོག་
དང་གཅིག་ཉིད་དུ་མ་ཉིད། །རང་དང་ཁྱད་པར་རྟོག་དང་མིང་དོན་ཇི་བཞིན་
དུ། །མངོན་པར་ཞེན་པའི་རྟོག་པ་ཡང་དག་སྤང་བར་བྱ། །ཞེས་གསུངས་པ་ལྟར་
གང་ཟག་གི་བདག་མེད་ཀྱི་དབང་དུ་བྱས་པའི་ཀུན་བཏགས་རང་མཚན་གྱིས་་་་་
ཡོད་པར་འཛིན་པའམ་རང་རྐྱ་བའི་བདག་ཡོད་པར་འཛིན་པ་དང་། གཉིས་པ་
ནི། དེའི་དབང་དུ་བྱས་པའི་མཚན་ཉིད་གཞན་གཉིས་བདེན་མེད་དུ་འཛིན་
པའམ་རང་རྐྱ་བའི་བདག་གིས་སྟོང་བ་མེད་པར་འཛིན་པ་དང༌། གསུམ་པ་ལ་
ཆོས་ཀྱི་བདག་མེད་ཀྱི་དབང་དུ་བྱས་པའི་ཀུན་བཏགས་རང་མཚན་གྱིས་ཡོད་་་་
པར་འཛིན་པའམ་གཟུང་འཛིན་རྫས་ཐ་དད་དུ་འཛིན་པ་དང་། བཞི་བ་དེའི་
དབང་དུ་བྱས་པའི་མཚན་ཉིད་གཞན་གཉིས་བདེན་མེད་དུ་འཛིན་པའམ་གཉིས་
སྟོང་གི་རང་བཞིན་མེད་པར་འཛིན་པ་དང་། ་་ལྔ་བ་དེའི་དབང་དུ་བྱས་པའི་



2
༄༅སྐབས་དང་པོའི་སྐོར་གྱི་དྲི་བ་དྲིས་ལན།
25，
གཞན་དབང་ཡོངས་གྲུབ་གཉིས་ལྡོག་པ་གཅིག་དུ་འཛིན་པ་དང༌། དྲུག་པ་དེ་
གཉིས་ངོ་བོ་ཐ་དད་དུ་འཛིན་པ་དང༌། ཆོས་རྣམས་ཀྱི་ངོ་བོ་རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་པ་དང་། ཁྱད་པར་དེ་
ལྟར་འཛིན་པ་དང༌། མིང་དེ་དོན་དངོས་དབང་གིས་འཇུག་པར་འཛིན་པ་དང་།
དོན་དེ་མིང་གི་འཇུག་གཞིར་རང་མཚན་གྱིས་གྲུབ་པར་འཛིན་པ་སྟེ་བཅུའོ། །
དང་པོ་གཉིས་ནི་གང་ཟག་གི་བདག་ལ་བརྟེན་པ་དང་། ཕྱི་མ་བརྒྱད་ནི་
ཆོས་ཀྱི་བདག་ལ་བརྟེན་པ་ཡིན་ནོ། །འདིའི་སྒོམ་པ་བཅུ་ལ་དཔྱད་པར་བྱ་བ་
འདི་ཡོད་དེ། གུང་ཐང་བློ་གྲོས་ཀྱི་ཕར་ཕྱིན་ལས། བསྒོམ་པ་ནི་རྣམ་གཡེང་གི་
རྟོག་པ་བཅུའི་གཉེན་པོ་བདག་མེད་གཉིས་གང་རུང་རྟོགས་པའི་ཐེག་ཆེན་སྒྲུབ་་་
པ་ལ་བྱེད་སྙམ་སྟེ། དེའི་ཡུལ་སྟོང་ཉིད་བཅུ་དྲུག་གསུངས་པ་དང༌། ཀུན་བཏུས་
དར་ཊཱིཀ་ལས། ། རྣམ་རྟོག་བཅུ་བོ་འདི་དག་གི་གཉེན་པོ་ནི་གང་ཟག་གི་བདག་
དང་ཆོས་ཀྱི་བདག་འགོག་པའི་རིགས་པ་ལས་ཤེས་པར་བྱའོ། །ཞེས་གསུངས་
བའི་ཕྱིར། ཞེས་གསུངས་ཡོད་ལ། ཁ་ཅིག་དེ་མི་འཐད་དེ། འདིའི་སྒོམ་པ་བཅུ་
ནི་ས་བཅུའི་སྒོམ་ལམ་བར་ཆད་མེད་ལམ་བཅུ་ལ་བྱེད་དེ། ཀུན་མཁྱེན་སྐུ་བར་
མའི་དོགས་དཔྱོད་རྩོམ་འཕྲོ་ལས་གཞུང་འདིའི་དངོས་བསྟན་གྱི་སྒོམ་པ་བཅུ་ལ་་་
སེམས་ཙམ་པའི་འདོད་པ་ལྟར་གྱི་ས་བཅུའི་སྒོམ་ལམ་བར་ཆད་མེད་ལམ་བཅུ་་་་
དང༌། ཞེས་གསུངས་ལ། འདི་ལ་གཞན་དག་གིས་སྒོམ་པ་བཅུ་དང་རྣམ་གཡེང་
གི་རྟོག་པ་བཅུ་རིམ་བཞིན་སྤང་གཉེན་སྦྱོར་དགོས་པས། དེ་ལྟ་ན། སྐུར་
འདེབས་ཀྱི་མཚན་མའི་རྣམ་གཡེང་ཆོས་ཅན། ས་བཞི་བའི་སྒོམ་ལམ་བར་ཆད་
མེད་ལམ་ཀྱི་ངོས་སྐལ་གྱི་སྤང་བྱ་ཡིན་པར་ཐལ། འདོད་པའི་ཕྱིར། འདོད་ན།
སྒོམ་སྤང་ཡིན་པར་ཐལ། སྒོམ་ལམ་བར་ཆད་མེད་ལམ་གྱི་ངོས་སྐལ་གྱི་སྤང་བྱ་
ཡིན་པའི་ཕྱིར། འདོད་མི་ནུས་ཏེ། མཐོང་སྤང་ཡིན་པའི་ཕྱིར་ཏེ། སྐུར་འདེབས་



• 26 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིན་པའི་ཕྱིར་ཞེས་ཟེར་བ་དང་། གཞན་ཡང་། དེ་ས་བཅུའི་བར་ཆད་མེད་ལམ་
བཅུ་ལ་མི་བྱེད་དེ་མདོ་དེ་དག་གིས་བསྟན་པའི་ཐེག་ཆེན་སྒྲུབ་པའི་ཕན་ཡོན་་་་་
སྐབས་སེམས་དང་པོ་བསྐྱེད་པའི་ཤེས་རབ་ཉིན་གཅིག་སྒོམ་པའི་ཞེས་ཚོགས་་་་་
ལམ་ནས་ཡོད་པར་གསུངས་པ་དང༌། སེམས་བསྐྱེད་སྐབས་དེ་དང་དེ་འདོད་
པས་ཡུམ་ལ་བསླབ་པར་བྱ་ཞེས་པའི་ཡུམ་དང་དོན་གཅིག་དགོས་པའི་ཕྱིར་ཞེས་་
ཟེར་བས་བརྟགས་པར་བྱ་བའི་གནས་སུ་ཆེ་མོད། འོན་ཀྱང་སྒོམ་པ་བཅུ་ནི་རྣམ་
གཡེང་གི་རྟོག་པ་བཅུའི་གཉེན་པོ་ཡིན་ཀྱང་། དངོས་གཉེན་མིན་ཞེས་བཤད་ན་
འགྲིག་གམ་སྙམ་སྟེ་གསེར་ཕྲེང་ལས། སྒོམ་པ་ལ་རྣམ་གཡེང་གི་རྟོག་པ་བཅུའི་
གཉེན་པོར་བཅུ་དང་། ཞེས་སྒོམ་པ་བཅུ་དེ་བཅུའི་གཉེན་པོ་ཙམ་གསུངས་ཀྱི་
དངོས་གཉེན་དགོས་པར་མ་གསུངས་པའི་ཕྱིར་རོ། །
ཡང་ཁ་ཅིག་གིས། རྣམ་གཡེང་གི་རྟོག་པ་བཅུའི་དང་པོ་གཉིས་གང་ཟག་
གི་བདག་ལ་བརྟེན་པ་དང་། ཕྱི་མ་བརྒྱད་ཆོས་ཀྱི་བདག་ལ་བརྟེན་ཞེས་བཤད་
མི་རིགས་ཏེ། དེ་བཅུ་ཀ་ཆོས་ཀྱི་བདག་འཛིན་ཡིན་པའི་ཕྱིར། དེར་ཐལ། རྒྱུན་
འགྲེལ་རྣམ་བཤད་རིན་ཆེན་གསལ་བའི་སྒྲོན་མེ་ལས། ཡིག་ཆར། སྟོང་ཉིད་སྒོམ་
པ་རྣམ་གཡེང་གི་རྟོག་པ་སྟེ་ཆོས་ཀྱི་བདག་འཛིན་བཅུའི་གཉེན་པོར་སྒྲུབ་པའི་་་་
མདོའི་འགྲེལ་ཚུལ་དང་། ཞེས་གསུངས་པའི་ཕྱིར་ན་མ་ཁྱབ་སྟེ། གདམས་ངག་
བཅུའི་དང་པོ་སྒྲུབ་པའི་ངོ་བོ་ལ་གདམས་པའི་མདོ་ཚིག་བྱང་སེམས་ཉིད་ཡོད་་་་
བཞིན་དུ་བྱང་སེམས་ཡང་དག་པར་རྗེས་སུ་མི་མཐོང་། ཞེས་སོགས་ཀྱི་གཞུང་
དེར་བསྟན་པའི་ཡེ་ཤེས་བཅུ་བོ་སེམས་ཙམ་པ་ལྟར་ན་རྣམ་གཡེང་གི་རྟོག་པ་་་་་
བཅུ་དང༌། དབུ་མ་བ་ལྟར་ན་ཆོས་ཀྱི་བདག་འཛིན་བཅུའི་གཉེན་པོར་བཤད་
དགོས་པ་དེའི་དོན་ཡིན་པའི་ཕྱིར་ཞེས་གསུངས་པའི་ཕྱིར་ཟེར་བས་འདི་དག་ལ་་
དཔྱད་པར་བྱའོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 27 .
གསུམ་པ་ནི། ཡུམ་རྒྱས་འབྲིང་གཉིས་ཁྲི་བརྒྱད་སྟོང་བ་དང་གསུམ་གྱིས་རྒྱ་
ཆེར་བཤད་པ་གཞུང་འགྲེལ་གནོད་འཇོམས་ཀྱིས་སྒོ་གསུམ་དང་རྣམ་གྲངས་བཅུ་
གཅིག་གི་སྒོ་ནས་ཡུམ་གྱི་དོན་བཀྲལ་ཏེ་ཤིང་རྟའི་སྲོལ་ཕྱེས་པར་འདོད་ལ། དེ་
ལ་སྒོ་གསུམ་ནི། གླེང་གཞིའི་སྐབས་ཕྱེ་བའི་རྗེས་ལ་ཤཱ་རིའི་བུ་ལ། ཞེས་པ་ནས་
བརྩོན་པར་བྱའོ། །ཞེས་པའི་བར་གྱིས་མགོ་སྨོས་པས་གོ་བ་རྣམས་ལ་གང་གིས་
གང་ཕྱིར་གང་ལ་ཇི་ལྟར་སློབ་ཚུལ་བཞི་སྟོན་པ་བསྡུས་ཏེ་བསྟན་པའི་སྒོ། དེ་
ནས་རྣམ་མཁྱེན་རྫོགས་པའི་བར་གྱིས་རྣམ་པར་སྤྲོས་ནས་གོ་བ་རྣམས་ལ་རྣམ་་་་
མཁྱེན་ལས་བརྩམས་ཏེ། རྣམ་པར་མི་རྟོག་པའི་ཤེར་ཕྱིན་བཟུང་ནས་དོན་དམ་
པའི་ཚུལ་དུ་སྟོན་པ་འབྲིང་དུ་བསྟན་པའི་སྒོ། དེ་ནས་ཡོངས་སུ་རྫོགས་པའི་བར་
གྱིས་དྲངས་དགོས་པའམ། ཚིག་ལ་འཆེལ་བ་རྣམས་ཀྱི་དོན་དུ་ལམ་ཤེས་ལས་
བརྩམས་ཏེ། རྣམ་པར་རྟོག་པ་དང་བཅས་པ་དང་རྣམ་པར་མི་རྟོག་པའི་ཤེས་
ཕྱིན་བཟུང་ནས་ཀུན་རྫོབ་དང་དོན་དམ་པའི་ཚུལ་དུ་བསྟན་པ་རྒྱས་པར་བཤད་
པའི་སྒོ། རྣམ་གྲངས་བཅུ་གཅིག་ནི་དང་པོར་ཤཱ་རིའི་བུ་ལ་བཀའ་སྩལ་ནས་
བཤད་པའི་རྣམ་གྲངས་གཅིག་གོ། དེ་ནས་རབ་འབྱོར་གྱིས་རྒྱས་པར་བཤད་པ་
ནི་གཉིས་པའོ། །དེ་ནས་བརྒྱ་བྱིན་དང༌། དེ་ནས་རབ་འབྱོར་དང་། བྱམས་པ་
དང་། རབ་འབྱོར་དང་། བརྒྱ་བྱིན་དང་། རབ་འབྱོར་དང་། བྱམས་པ་དང༌།
རབ་འབྱོར་དང་། དེ་ནས་ཀུན་དགའ་བོ་ལ་བཀའ་སྩལ་ནས་ཡོངས་སུ་གཏད་
པའོ། །བཞི་བ་ནི་ཤེར་ཕྱིན་གྱི་མདོའི་སྙིང་བོའི་དོན་དངོས་སུ་བསྟན་པའི་ཤུགས་
ལ་གདུལ་བྱའི་རྒྱུད་ལ་མངོན་པར་རྟོགས་པ་སྐྱེ་ཚུལ་གྱི་རིམ་པ་དེ་ཉིད་ས་འོག་གི་་
གཏེར་ལྟར་ཤིན་ཏུ་རྟོགས་དཀའ་ཞིང་རྟོགས་ན་དོན་ཆེ་བར་གཟིགས་ནས་དེ་་་་་
ཉིད་གསལ་བར་བྱེད་པ་ལ་རྗེ་བཙུན་གྱིས་གཏེར་གྱི་ཁ་བྱང་ལྟ་བུའི་མན་ངག་་་་་་
བསྟན་བཅོས་མངོན་རྟོགས་རྒྱན་མཛད་དེ་ཤིང་རྟའི་སྲོལ་ཕྱེ་བར་འདོད་དོ། །



28.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐབས་འདིར་ཁ་ཅིག་གིས། བོད་སྔ་མའི་ལུགས་ལ་ཤིང་རྟའི་སྲོལ་འབྱེད་
བརྒྱད་དུ་གྲངས་ངེས་པར་ཐལ། གང་ཟག་བཞི་དང་བསྟན་བཅོས་བཞི་ཡོད་
པའི་ཕྱིར། དང་པོ་གྲུབ་སྟེ། ཕར་ཕྱིན་མཐའ་དཔྱོད་ལས། སྔོན་གྱི་བོད་དག་ན་
རེ། འགྲེལ་བྱེད་གཞན་ལ་མ་བརྟེན་པའི་ཤིང་རྟའི་སྲོལ་འབྱེད་ཀླུ་སྒྲུབ། ཕྱོགས་
གླང་། དབྱིག་གཉེན། རྗེ་བཙུན་བྱམས་པ་བཞིར་ངེས་ཟེར་ན། ཞེས་གསུངས་
པའི་ཕྱིར། གཉིས་པ་གྲུབ་སྟེ། གསེར་ཕྲེང་ལས། ཤིང་རྟའི་སྲོལ་འབྱེད་བཞི་དང་
མདོ་ཡི་གྲངས། ཞེས་དང་། ཡིག་ཆར་( དེབ་འདིར་དྲངས་པའི་ཡིག་ཆ་ཞེས་པ་ནི་སྒོ་
བློ་རྗེ་གསུམ་གྱི་ཡིག་ཆ་གསུམ་གྱི་ཡ་གྱལ་ཀུན་མཁྱེན་འཇམ་དབྱངས་བཞད་པ་ངག་དབང་་་
བརྩོན་འགྲུས་ཀྱི་ཕར་ཕྱིན་མཐའ་དཔྱོད་སོགས་ལ་གོ་དགོས།) བོད་སྔ་མ་ལ་ཀླུ་སྒྲུབ་ཀྱི་
རིགས་ཚོགས་དང༌། ཕྱོགས་གླང་གི་བརྒྱད་སྟོང་དོན་བསྡུས་དང༌། ཁ་ཆེ་མཆེ་
བའི་སྡེའི་གནོད་འཇོམས་དང༌། རྗེ་བཙུན་གྱི་མངོན་རྟོགས་རྒྱན་བཞི་ལ་ཤིང་
རྟའི་སྲོལ་འབྱེད་བཞིར་གྲགས་པ་དང་། ཞེས་དང༌། ཡང་གསེར་ཕྲེང་ལས།
འདིའི་དགོངས་པ་འགྲེལ་བའི་བསྟན་བཅོས་དུ་མ་ཡོད་ཀྱང་། གཙོ་བོ་གྱུར་བ་ནི་
ཤིང་རྟའི་སྲོལ་འབྱེད་ཆེན་པོ་བཞི་ཞེས་སྔ་མ་རྣམས་ལ་གྲགས་སོ་ཞེས་གསུངས་་་་
པའི་ཕྱིར་ཟེར། ཡང་ཁ་ཅིག་དེ་མི་འཐད་དེ། བོད་སྔ་མའི་ལུགས་ལའང་ཤིང་
རྟའི་སྲོལ་འབྱེད་ལ་བཞི་ལས་བརྒྱད་མི་འཇོག་པར་ཐལ། དེ་ལྟར་རྟེན་འབྲེལ་
རྩོམ་འཕྲོ་ལས་གསུངས་པའི་ཕྱིར་ཟེར་བས་དཔྱད། བོད་ཕྱི་རབས་པ་སྟེ་རྗེ་
བཙུན་ཙོང་ཁ་བ་སོགས་ཀྱིས་ཕྱོགས་གླང་དང་གནོད་འཇོམས་མཁན་པོ་གཉིས་་་་
ཤིང་རྟའི་སྲོལ་འབྱེད་ཡིན་པ་བཀག་ནས་རྗེ་བཙུན་དང་ཀླུ་སྒྲུབ་གཉིས་ཤིང་རྟའི་
སྲོལ་འབྱེད་དུ་འཇོག་པ་ཡིན་ཏེ། གསེར་ཕྲེང་ལས། རྗེ་བཙུན་དང་ཀླུ་སྒྲུབ་
ཞབས་གཉིས་ཀྱིས་ཤེར་ཕྱིན་འགྲེལ་ཚུལ་གཉིས་སུ་འབྱུང་ངོ༌། །ཞེས་བྱ་བར་ཡང་
གནས་སོ། །ཞེས་གསུངས་པའི་ཕྱིར། འོན་ཀྱང་འདི་དག་གི་སྟེང་ན་དཔྱད་གཞི་
ཅུང་ཙམ་ཡོད་ཀྱང་འོག་ཏུ་འཆད་པར་འགྱུར་རོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1 :
་:29.
དྲི་བ། རྒྱན་གྱི་བཤད་བྱ་རྩ་བའི་མདོ་ངོས་འཛིན་ཚུལ་ལ་བོད་ཀྱི་
མཁས་པ་སྔ་ཕྱིའི་བཞེད་པ་མི་མཐུན་པ་ཨེ་ཡོད། །
ལན། ཡོད་དེ། བོད་སྔ་རབས་པ་ཁ་ཅིག བཤད་བྱ་རྩ་བའི་མདོ་ལ་ཡུམ་
དྲུག་དང་སྲས་བཅུ་གཅིག་སྟེ་ཡུམ་སྲས་བཅུ་བདུན་ཡོད་པར་འདོད་ལ། ཡུམ་
དྲུག་ནི། འབུམ། ཉི་ཁྲི། ཁྲི་བརྒྱད་སྟོང་བ། ཤེས་རབ་ཁྲི་བ། བརྒྱད་སྟོང་བ།
མདོ་སྡུད་པ་རྣམས་ཡིན། དེ་རྣམས་ལ་ཡུམ་ཞེས་བརྗོད་པའི་རྒྱུ་མཚན་ཡོད་དེ།
དེ་རྣམས་བརྗོད་བྱ་མངོན་པར་རྟོགས་པ་བརྒྱད་དུ་ཕྱེ་ནས་སྟོན་པའི་ཤེར་ཕྱིན་གྱི་
མདོ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྲས་བཅུ་གཅིག་ནི་ཤེར་
ཕྱིན་བདུན་བརྒྱ་བ། ལྔ་བརྒྱ་བ། སུམ་བརྒྱ་བ། ཚུལ་བརྒྱ་ལྔ་བཅུ་བ། ལྔ་བཅུ་བ།།
སྒོ་ཉེར་ལྔ་བ། རབ་རྩལ་རྣམ་གནོན་གྱིས་ཞུས་པ། ཀོའུ་ཤུ་ཀས་ཞུས་པ། ཤེར་
ཕྱིན་ཡི་གེ་ཉུང་ངུ་། ཤེར་ཕྱིན་ཡི་གེ་གཅིག་མ། ཤེས་རབ་སྙིང་བོ་རྣམས་ཡིན་ལ།
དེ་རྣམས་ལ་སྲས་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་བརྗོད་བྱ་མངོན་
པར་རྟོགས་པ་བརྒྱད་དུ་ཕྱེ་ནས་མི་སྟོན་པར་བརྗོད་བྱ་ཕྱོགས་རེ་བ་ཙམ་སྟོན་་་་་་
པའི་ཤེར་ཕྱིན་གྱི་མདོ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། བོད་ཕྱི་
རབས་པ་དག་གིས། འགྲེལ་བ་དོན་གསལ་ལས། རྒྱལ་བའི་ཡུམ་རྣམ་པ་གསུམ་
ཆར་ལས་ཀྱང་བརྗོད་པར་བྱ་བ་ཉིད་དུ་བསྟན་པ་ཞེས་དང་། ལ་ལ་ལས་དོན་
གཞན་ལས་ཚིག །གཞན་ལས་མིང་གིས་རྣམ་གྲངས་ཏེ། །མཁས་པ་རྣམས་ཀྱིས་
ཡུམ་ཀུན་ལས། །དོན་བསྡུས་དེ་ཙམ་ཤེས་པར་བྱ། །ཞེས་གསུངས་པ་ལ་བརྟེན་
ནས་ཡུམ་རྒྱས་འབྲིང་བསྡུས་གསུམ་པོ་འདི་དག་རྒྱུན་གྱི་བཤད་བྱ་རྩ་བའི་མདོར་་
འདོད་པ་ཡིན་ཏེ། གསེར་ཕྲེང་ལས། རྒྱུན་འདིས་བསྟན་པའི་མངོན་རྟོགས་ཀྱི་
རིམ་པ་རྣམས་དང་སྦྱར་རུང་ཡོད་པའི་མདོ་རྣམས་ནི་འདིའི་རྩ་བའི་མདོ་ཡིན་ལ།
ཞེས་གསུངས་པའི་ཕྱིར། ཡུམ་རྒྱས་འབྲིང་བསྡུས་གསུམ་ནི། གཡག་ཕྲུག་སངས་



• 30 ·
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྒྱས་དཔལ་ལ་སོགས། ཡུམ་རྒྱས་པ་སྟོང་ཕྲག་བརྒྱ་བ། འབྲིང་བོ་ཉི་ཁྲི། བསྡུས་
པ་བརྒྱད་སྟོང་བ་ལ་བཞེད་དོ། །ལྟ་བ་ཀློང་ཡངས་ལས། རྒྱལ་བ་སྟོང་ཕྲག་རེ་རེ་
ལ། །འབྲིང་ནི་འབུམ་ཕྲག་བརྒྱད་པ་དང༌། །ཐ་མ་ཤེས་རབ་ཁྲི་བ་དང་། །ཞེས་
རྒྱས་པ་འབུམ་ཕྲག་བརྒྱ་བ། འབྲིང་བ་སྟོང་ཕྲག་བརྒྱ་བ། བསྡུས་པ་ཤེས་རབ་ཁྲི་
བ་ཟེར། ཡང་ལ་ལས། རྒྱལ་བའི་ཡུམ་རྒྱས་པ་བྱེ་བ་ཕྲག་ལྔ་བ་དྲི་ཟའི་རྒྱལ་བོ་
རྣམ་པར་རྒྱལ་བའི་གནས་ན་ཡོད། འབྲིང་བོ་འབུམ་ཕྲག་བརྒྱ་བ་ལྷའི་གནས་ན་
ཡོད། བསྡུས་པ་འབུམ་ཀླུའི་ཡུལ་ན་ཚང་བར་ཡོད་ཟེར་རོ། །འོན་ཀྱང་། ཤིང་
རྟའི་སྲོལ་འབྱེད་ཀྱི་རྣམ་བཞག་བློ་གསལ་མགུལ་རྒྱན་ལས་རང་རེའི་ཡིག་ཆར་་་་་
རྒྱན་གྱི་བཤད་བྱ་རྩ་བའི་མདོ་ལ་རྒྱས་འབྲིང་བསྡུས་པ་སྐོར་དགུའི་ལྔ་གསུངས་་་་་
འདུག་ལ་ཞེས་གསུངས་ཀྱང་གུང་ཐང་བློ་གྲོས་ཀྱིས། འགྲེལ་བ་དོན་གསལ་ལས།
ཀུན་གྱི་རྒྱན་དུ་འགྱུར་བ་ནི། །ཞེས་དང༌། གསེར་ཕྲེང་སོགས་ལ་བརྟེན་ནས་རྒྱུན་
གྱི་བཤད་བྱ་རྩ་བའི་མདོ་ལ་ཡུམ་རྒྱས་འབྲིང་བསྡུས་གསུམ་སྐོར་དགུ་འཇོག་པ་་་་
ཡིག་ཆའི་དགོངས་པར་གསུངས་པས་འདི་ཉིད་ཀྱི་སྒྲུབ་བྱེད་གང་རྣོ་དཔྱད་པར་་་
འཚལ།
ཡུམ་རྒྱས་འབྲིང་བསྡུས་པ་སྐོར་དགུ་ནི། བམ་པོ་ལྔ་བརྒྱ་བ། བཞི་བརྒྱ་བ།
སུམ་བརྒྱ་བ། ཉི་ཁྲི། ཁྲི་བརྒྱད་སྟོང་བ། ཤེས་རབ་ཁྲི་བ། བརྒྱད་སྟོང་བ། བམ་
པོ་བཅོ་བརྒྱད་པ། སྡུད་པ་རྣམས་སོ། འདི་དག་ལས། ཤེར་ཕྱིན་བམ་པོ་བཞི་
བརྒྱ་བ་འདི་ཉིད་རྒྱལ་ཚབ་རིན་པོ་ཆེའི་རྒྱན་གྱི་བསྡུས་དོན་ལས། འབྲིང་བོ་བམ་
པོ་བཞི་བརྒྱ་བ་གཅིག་ལོ་ཆེན་སོགས་བཞུགས་པའི་ཚེ་རྒྱ་གར་ན་བཞུགས་པར་་་་་
གྲགས་ཀྱང་བོད་དུ་མ་འགྱུར་ལ་ཞེས་གསུངས་ལ། རྗེ་འཇིགས་མེད་འཕྲིན་ལས་
རྒྱ་མཚོའི་ཕར་ཕྱིན་མཆན་འགྲེལ་གྱི་ཟིན་བྲིས་ལས་རྒྱས་པའི་འབྲིང་ནི་དྲི་ཟའི་་་་
ཡུལ་དུ་ཡོད་པར་བཤད་པ་དང་རྒྱ་ནག་ནས་འགྱུར་བ་ཡོད་པར་བཤད་པ་གཉིས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：31 .
ཡོད་ལ་ཞེས་མདོ་དེ་རྒྱ་ནག་གི་ཡུལ་ནས་འགྱུར་བ་ཡོད་པར་བཤད་ཚུལ་ཞིག་་་་
ཀྱང་ཡོད་པར་གསུངས་སོ། །ཡང་གུང་ཐང་བློ་གྲོས་ཀྱི་ཕར་ཕྱིན་ལས། བམ་པོ་
བཅོ་བརྒྱད་པ་ཡང་བོད་དུ་མ་འགྱུར་སྙམ་ཞེས་གསུངས་ལ། ཕར་ཕྱིན་མཆན་
འགྲེལ་ཟིན་བྲིས་ལས། བསྡུས་པའི་འབྲིང་ཤེར་ཕྱིན་བམ་པོ་བཅོ་བརྒྱད་པ་བོད་
ཀྱི་བཀའ་འགྱུར་ཁྲོད་དུ་མི་བཞུགས་ཤིང་རྗེ་ཐམས་ཅད་མཁྱེན་པས་མ་གཟིགས་་་
ལ་ཕྱིས་སུ་རྒྱལ་ཚབ་གྱིས་གཟིགས་ལ་ལུང་དྲངས་པ་ཡོད་ཅེས་གསུངས་པས་་་་་་་
དཔྱད་གཞི་ཅུང་ཙམ་ཡོད་སྙམ་མོ། །
སྡུད་པ་ཁྲི་བརྒྱད་སྟོང་བའི་ལེའུ་དངོས་ཡིན་མིན་ལ་བཤད་ཚུལ་མི་འདྲ་བ་་་
འདི་ཡོད་དེ། རྒྱན་འགྲེལ་སྤྱི་དོན་རོལ་མཚོ་ལས། ཁོ་ན་རེ། མདོ་སྡུད་པ་ཁྲི་
བརྒྱད་སྟོང་བའི་ནང་ཚན་དུ་གསུངས་པ་ལོ་ཙཱ་བ་རྣམས་ཀྱིས་གླེགས་བམ་བོད་དུ་
བསྒྱུར་བའི་ཚེ་བཀོད་པ་ཡིན་གྱི་དེ་ཁྲི་བརྒྱད་སྟོང་བའི་ནང་ཚན་མ་ཡིན་ཏེ།
བཅོམ་ལྡན་འདས་ཀྱིས་འཁོར་བཞི་བོ་དེ་དག་ཡང་དག་པར་རབ་ཏུ་དགའ་བར་་
མཛད་པའི་ཕྱིར། ཞེས་གསུངས་པའི་ཐད་ཀྱི་བསྡུ་འགྲེལ་ལས། རྒྱས་པར་བསྟན་
ཟིན་པའི་རྗེས་དེ་མ་ཐག་ནས། ཞེས་ཁྲི་བརྒྱད་སྟོང་བ་ལ་སོགས་པ་གསུངས་ཟིན་
པའི་རྗེས་སུ་མདོ་བསྡུས་པ་གསུངས་པར་བཤད་པའི་ཕྱིར་ཟེར་ན་མི་འཐད་དེ།
དེ་ལྟར་ན་ཁྲི་བརྒྱད་སྟོང་བ་ལ་བློ་ཀ་ཁྲི་ཚོ་གཅིག་དང་སྟོང་ཕྲག་བརྒྱད་མ་ཚང་་་་
བས་ལོ་ཙཱ་བ་རྣམས་ཤོ་ལོ་ཀའི་གྲངས་ཙམ་ལ་ཡང་འཁྲུལ་བར་ཐལ་བའི་སྐྱོན་
ཡོད་པའི་ཕྱིར། ཞེས་གསུངས། དེ་དང་མཐུན་པར་པཎ་ཆེན་བསོད་གྲགས་པས་
ཀྱང་གསུངས་ལ། ཤིང་རྟའི་སྲོལ་འབྱེད་ཀྱི་རྣམ་བཞག་བློ་གསལ་མགུལ་རྒྱན་
ལས། འོན་ཀྱང་གསེར་ཕྲེང་ལས། སྡུད་པ་ཁྲི་བརྒྱད་སྟོང་བའི་ལེའུ་གྱ་བཞི་བ་
ཡིན་པས་ལོགས་སུ་མི་བགྲང་གསུངས་མོད་མཁས་པ་ཕལ་ཆེ་བས་དེ་ལོ་ཙཱ་བས་་་
དཀྱུས་གཅིག་ཏུ་བསྒྱུར་བ་མ་གཏོགས་ཁྲི་བརྒྱད་སྟོང་བའི་ལེའུ་དངོས་མ་ཡིན་ཏེ།



• 32 …
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དེ་གཉིས་ལ་གླེང་གཞི་སོ་སོར་འབྱུང་བའི་ཕྱིར་རོ་ཞེས་ཟེར། ཞེས་དེ་དང་མི་
མཐུན་པ་ཞིག་གསུངས་མོད། འོན་ཀྱང་། གསེར་ཕྲེང་ལས། ཁྱད་པར་དུ་སྡུད་
པ་ཁྲི་བརྒྱད་སྟོང་བ་དང་སོ་སོར་བགྲངས་བ་ནི་གླེགས་བམ་ཙམ་ཡང་མ་མཐོང་་་
བར་སྟོན་པ་ཡིན་ཏེ། ཁྲི་བརྒྱད་སྟོང་བ་ལ་ལེའུ་གྱ་བདུན་ཡོད་པས་གྱ་བཞི་བ་ནི་
སྡུད་པ་ཡིན་པའི་ཕྱིར་རོ། །དེའི་ཕྱིར་ཁྲི་བརྒྱད་སྟོང་པ་འབྲིང་གི་འབྲིང་དུ་བྱས་
ནས་སྡུད་པ་བསྡུས་པའི་བསྡུས་པར་བྱས་པ་ཡང་ནོར་རོ་ཞེས་གསུངས་པས་་་་་་་
བརྟག་པར་བྱ། །
དྲི་བ། མདོ་རྒྱན་སྦྱར་བའི་འགྲེལ་བ་ཇི་འདྲ་ཡོད། །
ལན། ཉི་ཁྲི་དང་སྦྱར་བ་བཞི་དང༌། འབུམ་དང་སྦྱར་བ་གཅིག་དང༌།
བརྒྱད་སྟོང་བ་དང་སྦྱར་བ་གསུམ་དང་། སྡུད་པ་དང་སྦྱར་བ་གསུམ་དང་།
འབུམ་ཉི་ཁྲི་བརྒྱད་སྟོང་བ་གསུམ་དང་སྦྱར་བ་གཅིག་སྟེ་བཅུ་གཉིས་ཡོད་ལ།
དང་པོ་བཞི་ནི། འཕགས་པ་གྲོལ་སྡེས་ཉི་ཁྲི་དང་སྦྱར་ནས་བརྩམས་པའི་ཉི་ཁྲི་
ལེ་བརྒྱད་མ་（འདིས་ནི་མདོ་རྒྱན་སྦྱར་བའི་ཤིང་རྟའི་སྲོལ་ཐོག་མར་ཕྱེ་བར་་་་་་
མངོན་ཏེ། གསེར་ཕྲེང་ལས། དེ་ཡང་དང་པོར་མདོ་དང་བསྟན་བཅོས་སྦྱར་བའི་
སྲོལ་ནི་འཕགས་པས་བཏོད་པར་མངོན་པས། དེ་ནི་ཉི་ཁྲི་ལ་ལེའུ་བརྒྱད་དུ་བྱས་
ཤིང་དེ་སྐབས་བརྒྱད་དང་བསྒྲིགས་ནས་སྦྱར་རོ་ཞེས་གསུངས་སོ》དང་། བཙུན་
པའི་ཉི་ཁྲི་རྣམ་འགྲེལ་དང་སློབ་དཔོན་གྱི་ཉི་ཁྲི་ལེ་བརྒྱད་མ་དང་ཤཱནྟི་བའི་ཉི་ཁྲི་་
དག་ལྡན་བཞི་བོ་དེ་ཡིན་ནོ། །འབུམ་དང་སྦྱར་བ་གཅིག་ནི། ཁ་ཆེ་དྷརྨ་ཤཱིས་
མཛད་པར་གྲགས་པའི་འབུམ་ཊཱི ཀ་དེ་ཡིན། བརྒྱད་སྟོང་བ་དང་སྦྱར་བ་གསུམ་
ནི་སློབ་དཔོན་གྱི་བརྒྱད་སྟོང་འགྲེལ་ཆེན་དང་ཤནྟི་བའི་སྙིང་བོ་མཆོག་དང་། ཨ་
བྱཱ་ཀ་རའི་གནད་ཀྱི་ཟླ་འོད་དང་གསུམ་པོ་དེ་ཡིན། སྡུད་པ་དང་སྦྱར་བ་གསུམ་
ནི། སློབ་དཔོན་གྱི་སྡུད་པའི་དཀའ་འགྲེལ་རྟོགས་སླ་དང་སངས་རྒྱས་ཡེ་ཤེས་ཀྱི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
33 .
སྡུད་པའི་དཀའ་འགྲེལ་དང༌། ཁ་ཆེ་དྷརྨ་ཤཱིས་མཛད་པར་གྲགས་པའི་ཤེར་ཕྱིན་
མཛོད་ཀྱི་ལྡེ་མིག་དང་གསུམ་པོ་དེ་ཡིན། འབུམ་ཉི་ཁྲི་ཁྲི་བརྒྱད་སྟོང་བ་གསུམ་
དང་སྦྱར་བ་གཅིག་ནི་སྤྱི་ཏིས་མཛད་པར་གྲགས་པའི་འབུམ་ཉི་ཁྲི་ཁྲི་བརྒྱད་་་་་་
བརྒྱད་སྟོང་བ་གསུམ་གྱི་དོན་བརྒྱད་ཀྱིས་མཐུན་པར་བསྟན་པ་དེ་ཡིན་ནོ། །
འདིར་མདོ་རྒྱན་སྦྱར་བའི་དོན་ནི་མདོ་ཚིག་རྣམས་དངོས་སུ་འདྲེན་མི་དགོས་་་་
ཀྱང་མདོའི་དོན་ཚན་རྣམས་སོ་སོར་བཅད་ནས་མངོན་རྟོགས་རྒྱན་དང་སྦྱར་་་་་་
བས་མདོ་རྒྱན་སྦྱར་བ་ལ་འཇོག་པར་མངོན་ཏེ། གསེར་ཕྲེང་ལས། སྔར་བཤད་
པའི་མཛོད་ཀྱི་ལྡེ་མིག་ལ་མདོ་ཚིག་དངོས་སུ་དྲངས་པ་མི་སྣང་ཡང་སྡུད་པའི་་་་་་
དོན་ཚན་རྣམས་སོ་སོར་བཅད་ནས་མངོན་རྟོགས་དང་སྦྱར་བས་མདོ་སྦྱོར་ལ་་་་་
བགྲངས་སོ། །ཞེས་གསུངས་པའི་ཕྱིར་རོ། ། དེ་
དྲི་བ། མངོན་རྟོགས་རྒྱན་ལ་རྒྱ་གར་མར་གྲགས་པའི་འགྲེལ་བ་
གྲགས་ཆེན་གང་དག་ཡོད། 11
ལན། མདོ་དང་སྦྱར་བ་བཅུ་གཉིས་མ་སྦྱར་བ་དགུ་ཡོད་ལ། མདོ་དང་
སྦྱར་བ་བཅུ་གཉིས་ནི་སྔར་བཤད་ཟིན་ཅིང་མ་སྦྱར་བ་དགུ་ནི། སློབ་དཔོན་གྱི་
འགྲེལ་བ་དོན་གསལ་དང་། དེའི་འགྲེལ་བཤད་སློབ་དཔོན་ཆོས་བཤེས་ཀྱིས་
མཛད་པའི་ཚིག་གསལ་དང༌། གསེར་གླིང་བས་མཛད་པའི་རྟོག་གེ་སྣང་བ་དང༌།
ཤེར་འབྱུང་གིས་མཛད་པའི་འགྲེལ་བ་དོན་གསལ་གྱི་བསྡུས་དོན་དང༌། ཇོ་བོས་
མཛད་པར་གྲགས་པའི་དོན་བསྡུས་སྒྲོན་མེ་དང་། གཞོན་ནུ་དཔལ་གྱིས་མཛད་
པའི་རྩ་བའི་བསྡུས་དོན་དང་། རིན་ཆེན་གྲགས་པའི་གྲགས་ཆ་དང། བུདྷ་ཤྲཱིའི་
ཤེར་སྒྲོན་དང་། ཨ་ཧྥུ་ཀ་རའི་ཐུབ་དགོངས་དང་དགུ་བོ་དེ་ཡིན་ནོ། དེ་དག་
ལས། ཁ་ཆེ་དྷརྨ་ཤྲཱིས་མཛད་པར་གྲགས་པའི་འབུམ་ཊཱིཀ་དང༌། སྨྲི་ཏིས་མཛད་
པར་གྲགས་པའི་འབུམ་ཉི་ཁྲི་ཁྲི་བརྒྱད་སྟོང་བ་གསུམ་གྱི་དོན་བརྒྱད་ཀྱིས་མཐུན་་



• 34.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པར་བསྟན་པ་དང་། ཤེར་ཕྱིན་མཛོད་ཀྱི་ལྡེ་མིག་དང༌། ཇོ་བོས་མཛད་པར་
གྲགས་པའི་དོན་བསྡུས་སྒྲོན་མེ་དང་བཞི་རྒྱ་འགྲེལ་དུ་གྲགས་ཀྱང་དེ་ལྟར་ཁས་་་ས་
ལེན་མི་རུང་བའི་ཕྱིར། དེར་ཐལ། དང་པོ་རྒྱ་གར་མ་མ་ཡིན་པར་གསེར་ཕྲེང་
ལས་སྒྲུབ་བྱེད་བཞིའམ་ལྔའི་སྒོ་ནས་གསུངས་པའི་ཕྱིར་ཏེ། དེ་ཉིད་ལས་འོན་
ཀྱང་ཁ་ཆེའི་སློབ་དཔོན་དྷརྨ་ཤྲཱིས་མཛད་པར་གྲགས་པའི་འབུམ་འགྲེལ་འདི།
རྒྱ་གར་མ་མ་ཡིན་པར་མངོན་ཏེ། འདིས་གླེང་གཞི་དང་མཆོད་བརྗོད་སྦྱར་ནས་
དེ་ཡང་། གླེང་གཞི་རྒྱས་པར་བཀའ་སྩལ་སྡུད་པར་བྱེད་པ་མཆོད་བརྗོད་ཚིག་
ལེར་བྱས་པ་མཛད་ཅེས་པའོ། །ཞེས་ཤེས་བྱེད་དུ་དྲངས་པ་འདི་བསྟན་བཅོས་
རིན་ཆེན་སྒྲོན་མེ་ལས་འབྱུང་ཞིང་། དེ་ཡང་མཁན་པ་རྣམས་ལ་བ་རེག་ཐོས་པ་
དགས་བརྩམས་པར་གྲགས་པའི་ཕྱིར་རོ། །གཞན་ཡང་ཡུམ་ཆེན་མོ་ལ་བམ་པོ་
སུམ་བརྒྱ་ཞེས་བམ་གྲངས་ཀྱི་བཤད་པ་དང་གདམས་ངག་གི་སྐབས་སུ་ཡང་།
མཁས་པ་པཎྜི་ཏའི་ལུགས་ཀྱིས་སྒྲོ་འདོགས་ཕྱི་རུ་པ།ཅོད། ལྟ་རྟོག་ཕྱི་རུ་བྱེད་དེ།
ཡུལ་དཔྱད་པས་དེ་འཛིན་གྱི་འཁྲུལ་བ་ལྡོག་པར་འདོད། ཀུ་སུ་ལུ་པའི་ལུགས་
ཀྱིས་སྒྲོ་འདོགས་ནང་དུ་གཅོད། ལྟ་རྟོག་ནང་དུ་བྱེད་དེ། རང་ངོ་རང་གིས་ཤེས་
རྟོགས་པ་གཅིག་རང་ལ་སྐྱེད་དགོས་ཞེས་པ་དང༌། སྦྱོར་ལམ་གྱི་སྐབས་སུ་ཡང་
ཉན་ཐོས་ཀྱི་ངེས་འབྱེད་ཀྱི་ཏིང་ངེ་འཛིན་གྱིས་རྣམ་རྟོག་སྤོང་བ་དེ་མི་འཐད་དེ།
མེད་ན་སྤང་མི་དགོས། ཡོད་ན་སྤང་མི་ནུས་རྣམ་རྟོག་གི་རང་བཞིན་ཤེས་ནས་
རྣམ་རྟོག་ཡེ་ཤེས་སུ་འཆར་བ་ཞིག་དགོས་ཞེས། རྒྱ་གར་མཁས་པའི་གསུང་ལ་མི་
འབྱུང་བའི་བོད་ཚིག་དུ་མ་སྣང་བའི་ཕྱིར་རོ། །ཞེས་གསུངས་པའི་ཕྱིར། །
གཉིས་པ་ཡང་རྒྱ་གར་མ་མ་ཡིན་པར། གསེར་ཕྲེང་ལས། ཡུམ་གསུམ་དོན་
བརྒྱད་ཀྱིས་མཐུན་པར་བསྟན་པ་འདི་ཡང་ནུས་པ་ཆུང་ཞིང་། མདོ་དང་སྦྱར་
ཚུལ་ལ་སྐྱོན་ཆགས་པ་འགའ་ཟུང་འདུག་པས་མཁས་པ་ཆེན་པོ་སྨྲི་ཏི་ཛྙཱ་ན་ཀི་་་་་



1:21
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
་
. 35.
རྟིའི་ཡིན་མིན་དཔྱད་དགོས་སོ། །ཞེས་གསུངས་པའི་ཕྱིར། གསུམ་པ་ཡང་རྒྱ་
གར་མ་མ་ཡིན་པར། གསེར་ཕྲེང་ལས། འདི་དང་སྡུད་པའི་ལྡེ་མིག་གཉིས་དྷརྨ་
ཤྲཱིས་མཛད་པར་གྲགས་ཀྱང་ལོ་ཙཱ་བའམ་བོད་གཞན་ཞིག་གིས་བྱས་སྙམ་མོ། །
ཞེས་གསུངས་པའི་ཕྱིར། བཞི་བ་ཡང་རྒྱ་གར་མ་མ་ཡིན་པར། གསེར་ཕྲེང་ལས།
དོན་བསྡུས་སྒྲོན་མེ་ཡང་ནུས་པ་ཆུང་ཞིང་བོད་ཚིག་དུ་མ་སྣང་བས་ཇོ་བོའི་སློབ་་་
མ་གཅིག་གིས་སམ་གཞན་བོད་གཅིག་གིས་བྱས་པར་སེམས་སོ། །ཞེས་གསུངས་
པའི་ཕྱིར་རོ། །
དྲི་བ། གནོད་འཇོམས་རྩོམ་པ་པོ་གང་ཡིན་ལ་མཁས་པའི་བཞེད་
པ་མི་མཐུན་པ་ཨེ་ཡོད།།
ལན། ཡོད་དེ། བུ་ཊཱིཀ་ལུང་སྙེར་དཾཋསེ་ནའི་འབུམ་གྱི་ཊཱིཀྐ་སྟེ། ཞེས་
དང༌། དེའི་ཆོས་འབྱུང་ལས། སྒོ་གསུམ་རྣམ་གྲངས་བཅུ་གཅིག་ཏུ་སྟོན་པ་
འབུམ་ཊཱིཀྐ་སྟེ། ནས། འདི་དཾ ཧྥ་སེ་ནས་བྱས་ཟེར་ཡང་དབྱིག་གཉེན་གྱི་གཞུང་
འགྲེལ་དུ་རིགས་ཤིང་འདི་དང་བརྒྱད་སྟོང་དོན་བསྡུས་གཉིས་ཀྱིས་སེམས་ཙམ་་་་
དུ་བསྟན་ཏོ། །ཞེས་དེ་དབྱིག་གཉེན་གྱི་ཡིན་པར་གསུངས་པ་དང་། དཀར་ཆག་
སྐབས། སྟོང་ཕྲག་བརྒྱ་བའི་འགྲེལ་ཆེན་ནས་དཾཐཱ་སེ་ནས་བྱས་པ་ཡིན་ནོ། །རྒྱལ་
བའི་ཡུམ་སྟོང་ཕྲག་བརྒྱ་བ་དང་ཉི་ཁྲི་ལྔ་སྟོང་བ་དང༌། ཁྲི་བརྒྱད་སྟོང་བ་རྣམས་
ཀྱི་གཞུང་འགྲེལ་བམ་པོ་ཉི་ཤུ་རྩ་བདུན་པ་བསྒྱུར་འཕྲོ་འདི་དཾ བྱཱ་སེ་ནས་བྱས་་་་་་
ཟེར་བ་མང་མོད་ཀྱི། འདི་ནི་དབྱིག་གཉེན་གྱི་གཞུང་འགྲེལ་ཡིན་ཏེ། ཐུབ་པ་
དགོངས་རྒྱན་ལ་སོགས་པར་ཉི་ཁྲི་གཞུང་འགྲེལ་ལས་དྲངས་པའི་ཚིག་དེར་ཇི་ལྟ་་
བ་བཞིན་དུ་སྣང་བའི་ཕྱིར་དང་། དབུར་ཡང་། འདི་ཡི་གཞུང་འགྲེལ་གནོད་
འཇོམས་བྱ་བར་འདོད། །ཅེས་འདི་དག་གི་སྐབས་སུ་གནོད་འཇོམས་རྩོམ་པ་པོ་
དབྱིག་གཉེན་ཡིན་པར་གསུངས་འདུག་ལ། འོན་ཀྱང་གསེར་ཕྲེང་སོགས་ལས།



• 36 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉན་ཐོས་ཀྱི་རྣམ་རྟོག་བརྒྱད་བཙུན་པའི་ཉི་ཁྲི་རྣམ་འགྲེལ་དུ་ཁ་འཕངས་པ་་་་་་
དང་། ལྔ་བརྒྱ་ཐ་མའི་འགྲེལ་བར་ཞི་འཚོའི་བཤད་ཡམས་མཛད་པ་དང་། སྒྲུབ་
པ་ལ་གད༤་།ས་པའི་མདོ་རྣམ་གཡེང་གི་རྟོག་པ་བཅུའི་གཉེན་པོར་མི་འགྲེལ་ཞིང་།
མདོ་རྒྱན་འགྲེལ་བ་དང་བཤད་ཚུལ་མི་མཐུན་པ་དང་། རྒྱལ་སྲས་ཞེ་བརྒྱད་ཀྱི་
གྲངས་ལ་མདོ་ན་ཡོད་པའི་དགེ་བཅུའི་ལམ་མི་གཏོང་བ་དོར་ནས་ཕྱོགས་བཅུ་་་་
སྡོམ་པ་དྲངས་པ་ང ང་། སྐྱེ་འགོག་སོགས་མེད་པའི་སྐབས་རྩ་ཤེས་དྲངས་ནས་
ཆོས་རྣམས་རང་བཞིན་མེད་པ་ཟླ་གྲགས་ལྟར་འཆད་འདུག་པ་དང་། སྟོང་ཉིད་
ཀྱི་སྟོང་ཚུལ་གྲངས་ཅན་གྱི་གཞན་སྟོང་ལྟར་བཤད་པ་སོགས་གནོད་འཇོམས་་་་་་
རྩོམ་པ་པོ་དབྱིག་གཉེན་མིན་པར་སྒྲུབ་བྱེད་མང་དུ་བཀོད་འདུག་ལ། ཀུན་
མཁྱེན་འཇམ་དབྱངས་བཞད་པའི་གྲུབ་མཐའ་ཆེན་མོ་སོགས་སུ་རྩ་ཤེས་ཀྱི་ལུང་་་
དྲངས་ནས་ཀླུ་སྒྲུབ་བཞིན་འཆད་པ་དང༌། རྣམ་འགྲེལ་ལ་ཁ་འཕངས་པ་དང༌།
ཞི་འཚོའི་བཤད་ཚུལ་བཀོད་པ་དང་། སྟོང་ཉིད་ཀྱི་སྟོང་ཚུལ་གྲངས་ཅན་གྱི་
གཞན་སྟོང་ལྟར་བཤད་པ་བཞི་ཙམ་གསུངས་པ་ནི་གཞན་རྣམས་དཔྱད་གཞི་་་་་
ཆུང་བས་ཡིན་ལ་དེ་བཞིའི་དང་པོ་ནི། གསེར་ཕྲེང་ལས། དེ་ལྟར་ཡང་དབུ་མ་རྩ་
བ་ལས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན།།
དངོས་པོ་གང་དག་གང་ན་ཡང༌། །སྐྱེ་བ་ནམ་ཡང་ཡོད་མ་ཡིན། །ཞེས་པ་ནས།
དེས་ན་སྐྱེ་འགག་ནི་སྒྲོ་བཏགས་པ་ཙམ་ཡིན་གྱི་དོན་དམ་པར་མེད་དེ། ཞེས་
གནོད་འཇོམས་ལས་ལུང་སྔ་ཕྱི་འདི་རྣམས་དྲངས་ནས་སྐྱེ་འགག་འགོག་པའི་་་་་
རིགས་པ་རྣམས་བརྗོད་པ་ནི། སློབ་དཔོན་སངས་རྒྱས་བསྐྱངས་དང་དཔལ་ལྡན་
ཟླ་བ་གྲགས་པས་བཀོད་པའི་རིགས་པ་དང་ཁྱད་པར་མེད་པར་སྣང་ཞིང་འདིས་་
སྐྱེ་འགག་མེད་པ་དངོས་པོ་ཐམས་ཅད་ལ་མཛད་པ་དང༌། སེམས་ཙམ་པ་དངོས་
པོ་སྐྱེ་འགག་མེད་པར་བཤད་པ་ཀུན་བཏགས་པ་ལ་འདོད་ཅིང་གཞན་དབང་སྐྱེ་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
37 ，
བ་མེད་པ་ལ་གསུངས་པ་རང་གི་ངོ་བོས་མི་སྐྱེ་བ་ཡིན་ལ་རྐྱེན་གཞན་ལས་སྐྱེ་བའོ་
ཞེས་པ་རྣམས་མཚུངས་པའི་སྐབས་ག་ལ་ཡོད། ཅེས་སོགས་གསུངས་པ་འདི་
ལྟར་ཡིན་ལ། གཉིས་པ་ནི། ཡུམ་གསུམ་གནོད་འཇོམས་ལས། སྐྱེས་བུ་ཆེན་པོའི་
རྣམ་པར་རྟོག་པ་བརྒྱད་ཅེས་བྱ་བ་ལ་ཉན་ཐོས་ཀྱི་རྣམ་པར་རྟོག་པ་རྣམས་ནི་ཇི་
སྐད་དུ་རྣམ་འགྲེལ་ལས་བཤད་པ་བཞིན་ནོ། །ཞེས་སྐྱེས་བུ་ཆེན་པོའི་རྣམ་རྟོག་
བརྒྱུད་གསུངས་ནས་ཉན་ཐོས་ཀྱི་རྣམ་རྟོག་བརྒྱད་ཁ་འཕངས་ལ། དེ་ནས་
བཙུན་པ་དབྱིག་གཉེན་གྱི་རྗེས་སུ་བྱུང་བའི་གནོད་འཇོམས་མཁན་པོ་དབྱིག་་་་་་
གཉེན་ཡིན་པར་མི་འཐད་ཞེས་ཟེར་རོ། །
གསུམ་པ་ནི། གསེར་ཕྲེང་ལས། ཁ་ཅིག་ནི་མི་རྣམས་ཚེ་ལོ་བརྒྱ་ཐུབ་པ་ནི་
ལྔ་བཅུ་བ་གཉིས་ལས་སྔ་མ་ནི་གཟུགས་སྟོབས་ཤེས་རབ་སོགས་འཕེལ་ལ། ཕྱི་མ་
ལ་ནི་དེ་དག་འགྲིབ་པོ། །དེ་བཞིན་དུ་དུས་ཀྱི་མཐའ་བསྟན་པ་འགྲིབ་པའི་དུས་
ཀྱང་ལྔ་བཅུ་བ་ཕྱི་མ་དང་འདྲ་བས་ལྔ་བརྒྱ་ཐ་མ་ནི་ཞེས་གདགས་ཏེ། དེ་ལྟ་ན།
ལྔ་སྟོང་ལས་ཉིས་སྟོང་ལྔ་བརྒྱ་ནི་གནས་པ་དང་ཉིས་སྟོང་ལྔ་བརྒྱ་ནི་འགྲིབ་པའི་་་
དུས་ཡིན་པས་དེ་གནས་དུས་ལ་མི་བགྲང་ངོ༌། །དེས་ན་ལྔ་བརྒྱ་ཐ་མ་ནི་དེ་བཅུ་
ཡོད་པའི་ཐ་མ་ལ་མི་ཟེར་གྱི་འགྲིབ་པའི་དུས་ཙམ་ལའོ། །ཞེས་འདོད་ལ། དེ་
ཡང་ཞི་བ་འཚོའི་བཞེད་པ་སྟེ། ཞེས་གསུངས་པ་ལྟར། ལྔ་བརྒྱ་ཕྲག་བཅུ་ཡོད་
པས་དང་པོ་ལྔ་གནས་དུས་དང་ཕྱི་མ་ལྔ་འགྲིབ་དུས་ཡིན་ཞེས་སློབ་དཔོན་ཞི་་་་་
འཚོའི་བཞེད་པ་ལ་དེ་ནི་མི་འཐད་དེ་ཕྱི་མ་ལྔ་ཡང་གནས་དུས་ཡིན་པའི་ཕྱིར་་་་་
ཞེས་སོགས་གནོད་འཇོམས་ཀྱིས་ཞི་འཚོའི་བཤད་ཡམས་བཀོད་པའི་རྒྱུ་མཚན་་་་་
གྱིས་གནོད་འཇོམས་མཁན་པོ་དབྱིག་གཉེན་མིན་པར་གསུངས་སོ། །་
གོང་གི་ལུང་འདི་དག་ལ་དཔག་ན་གནོད་འཇོམས་མཁན་པོས་ཞི་འཚོའི་
དགོངས་པ་མ་ལོན་པར་ཞི་འཚོས་ལྔ་བརྒྱ་ཕྲག་བཅུ་ཡོད་པ་ལས་ལྔ་བརྒྱ་དང་བོ་་་



， 38 ，
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྔ་གནས་དུས་དང༌། ཐ་མ་ལྔ་འགྲིབ་དུས་སུ་བཤད་པས་དེ་ལྟ་ན་བསྟན་པ་ལོ་ལྔ་
སྟོང་དུ་གནས་ཞེས་པ་དང་འགལ་ལོ་ཞེས་རྩོད་པར་སྣང་ལ་ཞི་འཚོའི་དགོངས་པ་
དངོས་ནི་ལྔ་བརྒྱ་ཐ་མ་ལྔ་གནས་དུས་དང༌། འགྲིབ་དུས་གཉིས་སུ་ཕྱེ་བའི་
འགྲིབ་དུས་ཡིན་ལ། སྤྱིར་གནས་དུས་ཡིན་པས་སྐྱོན་མེད་ཅེས་ཟེར་མ་ལ་དེར་མ་
ཟད་ལྔ་བརྒྱ་ཐ་མ་ནི་ཞི་འཚོས་ལྔ་བརྒྱ་ཕྱི་མ་ལྔ་ལ་འདོད་པ་དང༌། གནོད་
འཇོམས་མཁན་པོས་རྟགས་ཙམ་འཛིན་པའི་ལེའུ་ལ་འདོད་པར་ལུང་གི་དགོངས་
པ་ཡིན་པར་སྙམ་མོ། །དེ་ལྟ་ན་རྟགས་ཙམ་འཛིན་པའི་ལེའུའི་དུས་སུ་སངས་
རྒྱས་ཀྱི་བསྟན་པ་བྱང་ནས་བྱང་དུ་དར་བར་ཁས་ལེན་པར་ཐལ། འདོད་པའི་
ཕྱིར། འདོད་མི་ནུས་ཏེ། ཕར་ཕྱིན་མཆན་ལས། འདི་ནི་རྩ་བའི་མདོས་ལྔ་བརྒྱ་
ཐ་མའི་ཚེ་བསྟན་པ་བྱང་ནས་བྱང་དུ་དར་བར་གསུངས་པ་གང་ཞིག རྟགས་
ཙམ་འཛིན་པའི་ཚེ་བསྟན་པ་དར་བ་སུ་ཡང་མི་འདོད་པའི་ཕྱིར་ཞེས་གསུངས་་་་
པའི་ཕྱིར་ཟེར། ལུང་འདིའི་དོན་གུང་ཐང་བློ་གྲོས་ཀྱི་ཕར་ཕྱིན་ལས། ཚད་ལྡན་
གྱི་མཁས་པ་སུ་ཡང་མི་འདོད་ཞེས་པའི་དོན་དུ་འགྲེལ་ལ་དེ་ལྟ་ན་ཚད་ལྡན་གྱི་་་་
མཁས་པའི་ས་འཚམས་འཇོག་དཀའ་སྙམ་པས་དཔྱད་པར་བྱའོ། །འོན་ཀྱང་ཁ་
ཅིག་གིས་དོགས་གཞི་འདི་འདྲ་ཡོད་ཀྱང་ལྔ་བརྒྱ་ཐ་མ་ནི་རྟགས་ཙམ་འཛིན་པའི་
ལེའུ་ལ་ངོས་འཛིན་པར་གནོད་འཇོམས་རང་ཉིད་ལས་ཀྱང་གསུངས་ཏེ། དེ་
ཉིད་ལས། དེ་ལྟར་ལེའུ་བཅུ་བོ་དག་གི་ལྔ་བརྒྱ་ཕྲག་བཅུ་ལོ་ལྔ་སྟོང་དུ་འགྱུར་རོ། །
དེ་ལ་ལྔ་བརྒྱ་ཐམས་ཅད་ཀྱི་དང་པོ་ལ་དགྲ་བཅོམ་པ། ལྔ་བརྒྱ་གཉིས་པ་ལ་ཕྱིར་
མི་འོང་བ། ལྔ་བརྒྱ་གསུམ་པ་ལ་རྒྱུན་དུ་ཞུགས་པ། ལྔ་བརྒྱ་བཞི་བ་ལ་ལྷག་
མཐོང་། ལྔ་བ་ལ་ཏིང་ངེ་འཛིན། དྲུག་པ་ལ་ཚུལ་ཁྲིམས། བདུན་པ་ལ་ཆོས་
མངོན་པ། བརྒྱད་པ་ལ་མདོ་སྡེ། དགུ་བ་ལ་འདུལ་བ། ལྔ་བརྒྱ་བཅུ་བ་ལ་རྟགས་
ཙམ་སྟེ་འདི་ཉིད་ལ་ལྔ་བརྒྱ་ཐ་མ་ཞེས་བྱའོ། །ཞེས་དང་གསེར་ཕྲེང་དུ་ལུང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 39 .
དྲངས་པ་ལས། ཊཱིཀྐ་འདི་དང་འགལ་བར་སྣང་བས་ཤན་ཏིར་ཀཱི་ཏའི་བསམ་པ་
ནི་དགྲ་བཅོམ་པའི་ལེའུ་ནས་ཏིང་ངེ་འཛིན་གྱི་ལེའུ་བར་ལ་དམ་པའི་ཆོས་གནས་
སོ་ཞེས་བྱ་བར་བསམ་པ་ཡིན་ཏེ། ཞེས་སོགས་གསུངས་པས་དཔྱད་པར་འཚལ་
ལོ། །བཞི་བ་ནི། གནོད་འཇོམས་ལས། དེ་ལ་མིག་ཅེས་བྱ་བ་ནི་ཆོས་ཉིད་ཀྱི་
མིག་གོ །མིག་གིས་ཞེས་བྱ་བ་ནི་ཀུན་བཏགས་པ་དང་རྣམ་པར་བཏགས་པའི་
མིག་གིས་སོ། །སྟོང་ཞེས་བྱ་བ་ནི་བྲལ་ཞེས་བྱ་བའི་ཐ་ཚིག་གོ །དེ་བཞིན་དུ་རྣ་བ་
རྣ་བས་སྟོང་ཞེས་བྱ་བ་ལ་སོགས་པ་ལའང་སྦྱར་བར་བྱའོ། །ཞེས་གསུངས་པ་
ལྟར་ཆོས་ཉིད་ཀྱི་མིག་དེ་ཀུན་བཏགས་ཀྱི་དེ་དང་རྣམ་བཏགས་ཀྱི་དེས་སྟོང་བ་་་
སྟོང་བ་ཉིད་ཀྱི་དོན་དུ་བཤད་པའི་རྒྱུ་མཚན་གྱིས་དེ་དབྱིག་གཉེན་གྱིས་མིན་པར་
བཤད་དོ། །
1:|འདི་ལ་དཔྱད་པར་བྱ་བ་འདི་ཡོད་དེ། ཁ་ཅིག དེ་འདྲའི་སྟོང་ཚུལ་དེ་
གནོད་འཇོམས་མཁན་པོའི་རང་ལུགས་མ་ཡིན་པར་མདོར་བསྟན་གྱི་གཞུང་གི་་་་
སྒྲས་ཟིན་གྱི་དོན་ཡིན་པའི་ཕྱིར། དེར་ཐལ། གནོད་འཇོམས་ཀྱི་རང་ལུགས་ནི་
ཆོས་ཉིད་ཀྱི་མིག་དེ་འཕགས་པའི་མཉམ་བཞག་གི་ངོར་མིག་གཞན་གཉིས་ཀྱིས་་་
སྟོང་བ་སྟོང་ཉིད་ཀྱི་དོན་དུ་འདོད་པ་དེ་ཡིན་པའི་ཕྱིར་ཏེ། ལེགས་བཤད་སྙིང་
བོ་ལས། གནོད་འཇོམས་ཀྱི་བཤད་པ་ནི། ཞེས་པ་ནས། མིག་གི་ཆོས་ཉིད་དེ་
འཕགས་པའི་མཉམ་བཞག་གིས་རིག་པའི་ངོ་ན་བརྗོད་བྱ་རྗོད་བྱེད་དང་གཟུང་་་
འཛིན་དུ་སྣང་བའི་གཉིས་སྣང་དང་འབྲལ་བ་ལ་ངོ་བོ་ཉིད་གཞན་གཉིས་ཀྱིས་་་་
མཉམ་བཞག་གི་ཡུལ་དེ་སྟོང་ཞེས་བྱ་སྟེ། གཉིས་སྣང་སྔ་མ་ནི་ཀུན་བཏགས་དང་
ཕྱི་མ་ནི་རྣམ་བཏགས་ཡིན་པའི་ཕྱིར་རོ་ཞེས་པ་ནས་འཕགས་པའི་མཉམ་བཞག་་
གི་ངོ་ན་གཉིས་སྣང་མེད་པ་ལ་བཤད་པའི་ཕྱིར་ཞེས་སོགས་གསུངས་པས་དཔྱད་་
པར་འཚལ་ལོ། །



• 40 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་་ཐོས་བསམ་བློ་ཡི་རོལ་རྩེད།
དྲི་བ། ཐལ་འགྱུར་བའི་ཤིང་རྟའི་སྲོལ་འབྱེད་མཁན་གང་ཡིན་ལ་
མཁས་པའི་བཞེད་པ་མི་མཐུན་པ་ཨེ་ཡོད།
ལན། ཡོད་དེ། སྟོང་ཐུན་ལས། སངས་རྒྱས་བསྐྱངས་ཀྱིས་རྩ་ཤེའི་འགྲེལ་
བ་མཛད་ནས་འཕགས་པ་ཡབ་སྲས་ཀྱི་དགོངས་པ་ཐལ་འགྱུར་དུ་བཀྲལ། ཞེས་
གསུངས་པ་ལ་བརྟེན་ནས། ཡབ་རྗེ་སྐལ་ལྡན་རྒྱ་མཚོས། ཐལ་འགྱུར་ཤིང་རྟའི་
སྲོལ་འབྱེད་སངས་རྒྱས་བསྐྱངས། །ཞེས་གསུངས་ཤིང་། དེ་བཞིན་དུ་རྒྱལ་རོང་
བསྟན་དར། བྱང་རྩེ་སྦྱིན་པ་དར་རྒྱས་སོགས་ཀྱིས་ཀྱང་དེ་ལྟར་བཞེད་དོ། །དེ་
ལྟར་ཀུན་མཁྱེན་བླ་མའི་ཕར་ཕྱིན་མཐའ་དཔྱོད་ལས། དྲང་ངེས་རྣམ་འབྱེད་
ལས། ཚིག་གསལ་ལས། སངས་རྒྱས་བསྐྱངས་རང་རྒྱུད་མི་བཞེད་པ་དང༌། དབུ་
མ་བས་རང་རྒྱུད་བྱ་མི་རིགས་པའི་སྒྲུབ་བྱེད་དང་བཟློག་ཕྱོགས་ལ་གནོད་བྱེད་་་་
མང་དུ་བསྟན་ནས་ཤིང་རྟའི་སྲོལ་ཕྱེ་ལ། ཞེས་གསུངས་པའི་ཕྱིར། དེ་ལ།
འདིའི་དབུ་མ་བས་རང་རྒྱུད་བྱ་མི་རིགས་པའི་སྒྲུབ་བྱེད་དང༌། བཟློག་ཕྱོགས་
རང་རྒྱུད་ལ་གནོད་བྱེད་མང་དུ་སྟོན་མཁན་སངས་རྒྱས་བསྐྱངས་ཡིན་པར་ཐལ།
ཤིང་རྟའི་སྲོལ་ཕྱེ་ལ་ཞེས་པའི་ཤིང་རྟའི་སྲོལ་འབྱེད་མཁན་སངས་རྒྱས་བསྐྱངས་་་
ཡིན་པའི་ཕྱིར་ན་མ་ཁྱབ་སྟེ། སྒྲུབ་བྱེད་དང་གནོད་བྱེད་སྟོན་མཁན་ཟླ་གྲགས་
ཡིན་ཀྱང་སངས་རྒྱས་བསྐྱངས་ཀྱིས་ཐལ་འགྱུར་བའི་ཤིང་རྟའི་སྲོལ་ཕྱེ་བའི་ཕྱིར།།
ཞེས་གསུངས་བའི་ཕྱིར་རོ། །མཁས་པ་ཕལ་ཆེར་གྱིས་དེ་ལྟར་མི་འཐད་པར་རྒྱ་
ཆེར་གསུངས་ཏེ་ལྕང་སྐྱའི་གྲུབ་མཐར། ཐལ་འགྱུར་བའི་ཤིང་རྟའི་སྲོལ་འབྱེད་
ཟླ་བའི་ཞབས་ཡིན་པ་ནི་རྗེ་བདག་ཉིད་ཆེན་པོས། ཚིག་གསལ་ལས་སངས་རྒྱས་
བསྐྱངས་རང་རྒྱུད་མི་བཞེད་པ་དང་དབུ་མ་བས་རང་རྒྱུད་བྱ་མི་རིགས་པའི་སྒྲུབ་
བྱེད་དང་བཟློག་ཕྱོགས་ལ་གནོད་བྱེད་མང་དུ་བསྟན་ནས་ཤིང་རྟའི་སྲོལ་ཕྱེ་ལ་་་་
ཞེས་པས་གསལ་བར་གསུངས་སོ། ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
.41 .
དེ་ལ་ཡང་ཁ་ཅིག་ལུང་དེའི་དོན་གནོད་བྱེད་སྟོན་མཁན་ཟླ་གྲགས་ཡིན་ལ་་་
སྲོལ་འབྱེད་མཁན་སངས་རྒྱས་བསྐྱངས་ཡིན་པར་བཤད་པ་ཡིན་ནོ། །ཞེས་ཟེར་
བ་ནི་ཆེས་འབྲེལ་མེད་པར་བློ་གྲོས་དང་ལྡན་ན་གོ་བར་སླའོ། །འོ་ན་སྟོང་ཐུན་
ལས་སངས་རྒྱས་བསྐྱངས་ཀྱིས་རྩ་ཤེའི་འགྲེལ་བ་མཛད་ནས་འཕགས་པའི་་་་་་་་
དགོངས་པ་ཐལ་འགྱུར་དུ་བཀྲལ་བར་གསུངས་པའི་དོན་ཅི་ཡིན་ཞེ་ན། དེ་ནི་
སྔར་བཤད་པ་ལྟར་གཞུང་གི་དོན་འཆད་པ་ན་རང་རྒྱུད་ཀྱི་གཏན་ཚིགས་མ་་་་་་
བཤད་པར་ཐལ་འགྱུར་ཙམ་གྱི་སྒོ་ནས་གཞུང་དོན་བཀྲལ་བ་ལ་བྱ་ཡི་ཐལ་འགྱུར་
བའི་ཤིང་རྟའི་སྲོལ་འབྱེད་དུ་བཤད་པ་མིན་ནོ། །ཞེས་དང་། ཡང་དེ་ཉིད་ལས།
མཁས་གྲུབ་ཆེན་པོ་འཇམ་དབྱངས་བཞད་པས་ཀྱང་སྔ་མ་རྣམས་ནི་ཟླ་བ་གྲགས་་
པ་ཉིད་ཐལ་འགྱུར་བའི་ཤིང་རྟའི་སྲོལ་འབྱེད་དུ་བཞེད་པར་ངེས་ཏེ། གྲུབ་
མཐའི་རྩ་བར། ཟླ་བས་ལེགས་བཀག་ཐུན་མོང་མིན་པར་བསྒྲུབས། །ཞེས་དང་།
འགྲེལ་བ་ལས་ཀྱང་། ཐལ་འགྱུར་བའི་ཐུན་མོང་མ་ཡིན་པའི་ལུགས་དཔལ་ལྡན་
ཟླ་བ་ཁོ་ནས་གསལ་བར་ཕྱེ་བར་བཤད་པའི་ཕྱིར་རོ། །ཞེས་གསུངས་པའི་ཕྱིར།
བཤད་ཚུལ་ཕྱི་མ་འདི་ལ་རྗེ་འཇིགས་མེད་དམ་ཆོས་རྒྱ་མཚོའི་དྲང་ངེས་ལེགས་་་་
བཤད་སྙིང་བོའི་འཇུག་ངོགས་ལས། ལྕང་སྐྱའི་གྲུབ་མཐར། ཀུན་མཁྱེན་བླ་མས་
སངས་རྒྱས་བསྐྱངས་ཐལ་འགྱུར་བའི་ཤིང་རྟའི་སྲོལ་འབྱེད་དུ་བཞེད་པའང་སྔ་་་་
མའི་གསུང་དང་བསྟུན་པ་ལས་རང་ལུགས་ལ་ཟླ་གྲགས་ཐལ་འགྱུར་བའི་ཤིང་་་་་་
རྟའི་སྲོལ་འབྱེད་དུ་བཞེད་པ། གྲུབ་མཐའ་རྩ་བར། ཟླ་བས་ལེགས་བཀག་ཐུན་
མོང་མིན་པར་བསྒྲུབས། །ཞེས་པ་རྩ་འགྲེལ་གྱིས་ཤེས་པར་གསུངས་ཀྱང་། དེར་
ནི། རྩ་བ་སངས་རྒྱས་བསྐྱངས་ཀྱིས་ཐལ་འགྱུར་བཀྲལ། །ཞེས་པ་རྩ་འགྲེལ་གྱིས་
སངས་རྒྱས་བསྐྱངས་ཀྱིས་ཐལ་འགྱུར་བའི་ཤིང་རྟའི་སྲོལ་ཕྱེ་བ་དང་། ཟླ་བས་
ལེགས་བཀག་ཐུན་མོང་མིན་པར་བསྒྲུབས། ཞེས་པ་རྩ་འགྲེལ་གྱིས་ཟླ་བས་རང་



• 42 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱོགས་ལ་སྒྲུབ་བྱེད་དང་། བཟློག་ཕྱོགས་ལ་གནོད་བྱེད་བསྟན་པར་བཞེད་སྣང་
བས་ཕར་ཕྱིན་མཐའ་དཔྱོད་ཀྱི་བཤད་ཚུལ་ལས་བཤད་ཚུལ་གཉིས་པ་ཞིག་མིན་་་་
ནམ་སྙམ་མོ། །ཞེས་གསུངས་པས་འདི་ལ་དཔྱད་གཞི་ཞིག་ཡོད་པར་སེམས།
གཞན་ཡང་ཐལ་འགྱུར་བའི་ཤིང་རྟའི་སྲོལ་འབྱེད་ཟླ་གྲགས་ཡིན་པར་རྗེ་དགེ་་་་་
འདུན་རྒྱ་མཚོའི་དབུ་མ་ལས། ཐལ་འགྱུར་བའི་ཕྱོགས་ལ་སློབ་དཔོན་སངས་
རྒྱས་བསྐྱངས་ཀྱིས་རྩ་ཤེའི་འགྲེལ་བ་བུདྡྷ་པཱ་ལི་ཏ་མཛད་ནས་འཕགས་པའི་་་་་་་
དགོངས་པ་ཐལ་འགྱུར་དུ་ཐོག་མར་བཀྲལ་ཞིང་། དེ་ལྟར་ན་ཡང་ཐལ་འགྱུར་
འཐད་ཅིང་རང་རྒྱུད་མི་འཐད་པ་སོགས་ཀྱི་རྣམ་དབྱེ་མ་མཛད་དོ། །དེའི་རྗེས་
སུ་དཔལ་ལྡན་ཟླ་བས་རྩ་ཤེའི་འགྲེལ་བ་ཚིག་གསལ་མཛད་ནས་འཕགས་པའི་་་་་
དགོངས་པ་ཐལ་འགྱུར་དུ་གནས་ཤིང་རང་རྒྱུད་མི་འཐད་པའི་གསལ་ཁ་བཏོད་་་
ནས་ཤིང་རྟའི་སྲོལ་ཕྱེ་བ་ཡིན་ལ། ཞེས་གསུངས་པའི་ཕྱིར་ཞེས་དང༌། ཡང་དེ་
ཉིད་ཀྱིས་མཛད་པའི་དྲང་ངེས་དཀའ་འགྲེལ་ལས། དངོས་སུ་རང་རྒྱུད་བཀག་
ནས་ཐལ་འགྱུར་འཐད་པའི་སྲོལ་ནི་དཔལ་ལྡན་ཟླ་བས་ཐོག་མར་ཕྱེ་བ་ཡིན་ཏེ།
དཔལ་ལྡན་ཟླ་བ་རྗེས་འབྲངས་དང་བཅས་པའི་གཞུང་མ་གཏོགས་རང་སྡེའི་་་་་་
གཞུང་གང་ནས་ཀྱང་རང་རྒྱུད་མི་འཐད་པའི་གསལ་ཁ་མ་བྱུང་བའི་ཕྱིར་རོ། །
ཞེས་གསུངས་པའི་ཕྱིར། གོང་གི་བཞེད་ཚུལ་མི་མཐུན་པ་འདི་དག་ལ་དཔྱད་
གཞི་ཤིན་ཏུ་ཆེ་སྙམ་མོ། ། །
དྲི་བ། སེམས་ཙམ་པའི་ལྟ་བ་མདོའི་དགོངས་པ་ཡིན་མིན་ལ་རང་
རྒྱུད་པ་གཉིས་ཨེ་མཐུན། །
ལན། མི་མཐུན་ཏེ། སེམས་ཙམ་པའི་གཞན་དབང་ཡོངས་གྲུབ་བདེན་
གྲུབ་ཀུན་བཏགས་ཀྱི་ཆོས་རྣམས་བདེན་མེད་དུ་བཤད་པའི་ལྟ་བ་དེ་ཞི་འཚོས་་་་
མདོའི་དགོངས་དོན་གཙོ་བོ་མིན་ཀྱང་ཕལ་བར་བཞེད་དེ། གཙོ་ཕལ་ཆ་གཉིས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 43 .
རིམ་བཞིན་དབུ་སེམས་ལུགས། །ཞེས་གསུངས་པ་ལྟར་རོ། །ལེགས་ལྡན་གྱིས་
སེམས་ཙམ་པའི་ལྟ་བ་དེ་དག་མདོའི་དགོངས་དོན་ཕལ་བ་ཙམ་ཡང་མ་ཡིན་པར་
བཞེད་དེ། ཀུན་གཞིའི་མཐའ་དཔྱོད་ལས། དེའི་རྒྱུ་མཚན་གྱིས་ཕྱི་དོན་མེད་པར་
སྟོན་པའི་མདོའང་མེད་པར་བཞེད། གཞན་དབང་ཡོངས་གྲུབ་བདེན་གྲུབ།
ཀུན་བཏགས་ཀྱི་ཆོས་རྣམས་བདེན་མེད་དུ་སྟོན་པའི་མདོའང་མེད་པར་བཞེད་་་
པས། སེམས་ཙམ་པའི་གྲུབ་མཐའ་ཐུན་མོང་མ་ཡིན་པ་ཐམས་ཅད་མདོའི་དོན་
ཕལ་པ་ཙམ་ཡང་མ་ཡིན་ཞིང་ཐོགས་མེད་ཀྱིས་རང་བཟོར་འདོད་པའི་ཕྱིར།
ཞེས་དང་། དེ་དགོངས་དོན་མཐར་ཐུག་གམ་གཙོ་བོ་མིན་ཞེས་པའི་དོན་ཟེར་ན་
བླུན་གཏམ་ཡིན་ཏེ། ཞེས་དང༌། གྲུབ་བཤད་དུ། ཞི་འཚོ་སོགས་ཀྱིས་སེམས་
ཙམ་པའི་མཚན་ཉིད་གསུམ་དགོངས་འགྲེལ་སོགས་ཀྱི་དངོས་བསྟན་ཕལ་བ་དང་
རང་ལུགས་ཀྱི་མཚན་ཉིད་གསུམ་དངོས་བསྟན་དུ་བཞེད་ཀྱང་ལེགས་ལྡན་གྱིས་་་་
དེ་དག་གི་དོན་དུ་མི་བཞེད་དོ། །ཞེས་དང༌། ཕར་ཕྱིན་མཐའ་དཔྱོད་ལས་ཀྱང་།
སེམས་ཙམ་པའི་མཚན་ཉིད་གསུམ་བཞག་པ་ལྟར་མདོའི་དགོངས་དོན་མིན་ལ།
གཞན་དབང་ཡོངས་གྲུབ་དང་ཀུན་བཏགས་ཀྱི་ཆོས་རྣམས་བདེན་པར་མེད་ཀྱང་
རང་གི་མཚན་ཉིད་ཀྱིས་གྲུབ་པའི་ལམ་སྲོལ་ཆེན་པོ་ཐོག་མར་ལེགས་ལྡན་གྱིས་ཕྱེ་
བའི་ཕྱིར། ལེགས་བཤད་སྙིང་བོ་ལས། དགོངས་འགྲེལ་ལས་མཚན་ཉིད་གསུམ་
གསུངས་པའི་དོན་རྣལ་འབྱོར་སྤྱོད་པ་བ་དག་གིས་ཇི་ལྟར་བཀྲལ་བ་མདོའི་དོན་་
མིན་པར་དབུ་མའི་དོན་དུ་འགྲེལ་བའི་ལམ་སྲོལ་འདི་ནི་ལེགས་ལྡན་གྱིས་ཕྱེ་བ་་་་
ཞིབ་ཏུ་དབུ་མ་སྣང་བ་ལས་བཤད། ཅེས་གསུངས་པའི་ཕྱིར། ཞེས་སོགས་ལུང་
དུ་མས་ལེགས་ལྡན་གྱིས་སེམས་ཙམ་པའི་མཚན་ཉིད་གསུམ་བཞག་པ་མདོའི་་་་་་
དགོངས་དོན་ཕལ་བ་ཙམ་ཡང་མིན་པར་གསུངས་འདུག་ལ། འོན་ཀྱང་དེ་དང་
མི་མཐུན་པར། དྲང་ངེས་ཟིན་བྲིས་ལས། ཡང་ཁོ་ན་རེ། ལེགས་ལྡན་གྱིས་རྣལ་



• 44.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འབྱོར་སྤྱོད་པ་པའི་མཚན་ཉིད་གསུམ་གྱི་རྣམ་བཞག་མདོ་གང་གི་ཡང་དོན་དུ་མི་
བཞེད་པར་ཐལ། དེས་དབུ་མ་བའི་མཚན་ཉིད་གསུམ་གྱི་རྣམ་བཞག་མདོའི་
དོན་དུ་ཁས་ལེན་ཀྱང་། དགོངས་འགྲེལ་ལས་བཤད་པའི་མཚན་ཉིད་གསུམ་གྱི་
རྣམ་བཞག་མདོའི་དོན་དུ་མི་བཞེད་པའི་ཕྱིར། ཞེས་འཆད་པ་ལ། ལེགས་ལྡན་
གྱིས་རྣལ་འབྱོར་སྤྱོད་པ་པའི་མཚན་ཉིད་གསུམ་བཀག་པའི་ཐད་ཀྱི་ལེགས་་་་་་་་
བཤད་སྙིང་བོ་ལས། དགོངས་འགྲེལ་ལས་མཚན་ཉིད་གསུམ་གསུངས་པའི་དོན་
རྣལ་འབྱོར་སྤྱོད་པ་བ་དག་གིས་ཇི་ལྟར་བཀྲལ་བ་ལྟར་མདོའི་དོན་མ་ཡིན་པར་་་་
དབུ་མའི་དོན་དུ་འགྲེལ་བའི་ལམ་སྲོལ་འདི་ནི་ལེགས་ལྡན་གྱིས་ཕྱེ་བ་ཞིབ་ཏུ་་་་་
དབུ་མ་སྣང་བ་ལས་བཤད་དོ། །ཞེས་གསུངས་པའི་ཕྱིར་ན་མ་ཁྱབ། ལུང་དེའི་
དོན་ནི་རྣལ་འབྱོར་སྤྱོད་པ་པས་མཚན་ཉིད་གསུམ་གྱི་རྣམ་བཞག་བསྟན་པ་དེ་་་་
མདོའི་དོན་ཕལ་བ་དང་དབུ་མ་བའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་
བཞག་དེ་མདོའི་དོན་གཙོ་བོ་ཡིན་ཞིང་དབུ་མ་བའི་ལམ་སྲོལ་འདི་བྱེད་པ་པོ་་་་་་
ལེགས་ལྡན་ཡིན་ཞེས་པའི་དོན་ཡིན་པའི་ཕྱིར། རྩ་བར་འདོད་ན། རྣལ་འབྱོར་
སྤྱོད་པ་བའི་ལུགས་དེ་ནང་བ་སངས་རྒྱས་པའི་ལུགས་མ་ཡིན་པར་ཐལ། སློབ་
དཔོན་ལེགས་ལྡན་གྱིས་རྣལ་འབྱོར་སྤྱོད་པ་བའི་འདོད་པ་ལྟར་གྱི་མཚན་ཉིད་་་་་
གསུམ་གྱི་རྣམ་བཞག་དེ་མདོ་གང་གིའང་དོན་དུ་མི་བཞེད་པའི་ཕྱིར། ཞེས་
གསུངས་པའི་ཕྱིར། ཡང་ལ་ལས། ལེགས་ལྡན་གྱིས་ཐོགས་མེད་ལུང་བསྟན་པའི་
ཤིང་རྟའི་སྲོལ་འབྱེད་དུ་ཁས་མི་ལེན་ཞིང་ལུང་བསྟན་ཡང་མ་གཟིགས་པར་ཐལ་་
བ་དང༌། གྲུབ་མཐའ་བཞིའི་རྣམ་བཞག་ཀྱང་ཁས་མི་ལེན་པར་ཐལ་བ་དང༌།
སེམས་ཙམ་པ་ཉན་ཐོས་སྡེ་བ་ལས་ཀྱང་དམན་པར་ཁས་ལེན་པར་ཐལ་བ་ལྡོག་་་་
ཏུ་མེད་དོ། །ཞེས་ཟེར་བས་དཔྱད་གཞི་ཆེ་ལ་གོང་གི་ལུང་དེ་དག་ལ་དཔག་ན་
ཚིག་ཟིན་འགལ་བ་ལྟ་བུར་སྣང་མོད་མཁས་པ་ཆེན་པོའི་གསུང་ལ་འགལ་བ་མེད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 45.
དགོས་པས་གོང་འོག་གི་ཡིག་ཆའི་གུང་བསྒྲིགས་ཏེ་དགོངས་པ་རྣལ་མ་ཞིག་་་་་་་
འཇོག་རྒྱུ་ནི་གཟུར་གནས་དཔྱོད་ལྡན་གྱི་གྲོགས་པོ་དག་ལ་སྙིང་ནས་རེའོ། །
དྲི་བ། ཐེག་དམན་གྱི་ཤིང་རྟའི་སྲོལ་འབྱེད་ཡོད་མེད་ལ་བཞེད་པ་
མི་འདྲ་བ་ཨེ་ཡོད། །
ལན། ཡོད་དེ། ཕར་ཕྱིན་མཐའ་དཔྱོད་ཡུམ་དོན་གསལ་བའི་སྒྲོན་
མེའི་གསུང་བཤད་ཟིན་བྲིས་ལས། བྱེ་མདོ་གཉིས་ཀྱི་ཤིང་རྟའི་སྲོལ་འབྱེད་མེད་
དེ། ཤིང་རྟའི་སྲོལ་འབྱེད་པ་ལ་འདིར་བསྟན་འཁོར་ལོ་གསུམ་གྱི་དགོངས་པ་
བཀྲལ་བའི་སྒོས་འབྱེད་དགོས་ལ། དེ་གསུམ་བྱེ་མདོའི་ལུགས་སུ་བཀྲལ་བ་མེད་
པའི་ཕྱིར། ཞེས་ཐེག་དམན་གྱི་ཤིང་རྟའི་སྲོལ་འབྱེད་མེད་པར་གསུངས་ལ། འོན་
ཀྱང་གྲུབ་མཐའ་རྒྱ་མཚོར་འཇུག་པའི་གྲུ་གཟིངས་ལས། དེ་གཉིས་ཀྱིས་གཙོ་
བོར་ཐེག་ཆེན་གྱི་ཤིང་རྟའི་སྲོལ་ཕྱེ་ཞིང༌། ཞར་ལ་ཐེག་དམན་གྱི་ཤིང་རྟའི་སྲོལ་
ཡང་ཕྱེ་བ་ཡིན་ནོ། །ཞེས་ད་ལྟ་གྲགས་ཆེ་ཡང་ཐེག་དམན་གྱི་བཀའི་དགོངས་པ་
འགྲེལ་བའི་སྲོལ་ནི་ཐོག་མར་མངོན་པ་སྡེ་བདུན་པོ་འདི་ཉིད་ཀྱིས་ཕྱེ་བར་སེམས་
སོ། །ཞེས་གསུངས་པ་ལྟར་ཤིང་རྟ་ཆེན་པོ་རྣམ་གཉིས་ཀྱིས་གཙོ་བོར་ཐེག་ཆེན་
གྱི་ཤིང་རྟའི་སྲོལ་ཕྱེ་ཞིང་། ཞར་ལ་ཐེག་དམན་གྱི་ཤིང་རྟའི་སྲོལ་ཡང་ཕྱེ་བ་ཡིན་
པར་གྲགས་ཀྱང་། རང་ལུགས་ལ་ཐེག་དམན་གྱི་ཤིང་རྟའི་སྲོལ་འབྱེད་ལ་མངོན་
པ་སྡེ་བདུན་རྩོམ་པ་པོ་ཤཱ་རིའི་བུ་སོགས་འཇོག་པ་ཡིན་ཏེ། ཞེས་མཁས་པའི་
དབང་བོ་ཁ་ཅིག་འཆད་དོ། །
དྲི་བ། འགྲེལ་བ་དོན་གསལ་གྱི་དགོས་སོགས་ཆོས་བཞི་གང་ཡིན།
ལན། འགྲེལ་བ་དོན་གསལ་གྱི་དགོས་སོགས་ཆོས་བཞི་ཡོད་དེ། མདོ་
དང་མངོན་རྟོགས་རྒྱན་དོན་དང་བཅས་པ་བརྗོད་བྱ་ཡིན། འགྲེལ་བ་དོན་
གསལ་ལ་བརྟེན་ནས་རྒྱན་ཡུམ་གསུམ་གྱི་གསལ་བྱེད་ཀྱི་རྒྱན་དུ་རྟོགས་པ་དགོས་་



• 46 •
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་དང་། འགྲེལ་བའི་ཆེད་དུ་བྱ་བའི་གདུལ་བྱས་ཐོབ་འགྱུར་གྱི་རྣམ་མཁྱེན་ཉིང་
དགོས། དེ་གསུམ་ཕྱི་མ་ཕྱི་མ་སྔ་མ་སྔ་མ་དང་འབྲེལ་བ་དེ་འབྲེལ་བ་ཡིན།
འདིའི་སྐབས་སུ་ཕར་ཕྱིན་མཐའ་དཔྱོད་ལས། མཐའ་དཔྱད་པ་ལ། སློབ་དཔོན་
ཤེར་འབྱུང་དེ་ལྟར་འདོད་པ་ལ། ཚིག་གསལ་ན་རེ། དགོས་པ་དང་ཉིང་དགོས་
མི་འཐད་པར་ཐལ། འགྲེལ་བ་གཅིག་པུས་རྣམ་མཁྱེན་ཐོབ་པར་བྱེད་མི་ནུས་
པའི་ཕྱིར་ན་མ་ཁྱབ། རྟགས་གྲུབ་སྟེ། ཚིག་གསལ་ལས། དེ་ནི་དེ་ལྟར་འགྲུབ་པ་
ཉིད་འགྲེལ་བ་འབའ་ཞིག་གིས་མི་སྲིད་ལ་ཞེས་གསུངས་པའི་ཕྱིར། དེ་སྔ་མ་ལས་
ཀྱང་མི་འཐད་པར་ཐལ། འགྲེལ་བ་ཁོ་ནས་སྒྲུབ་མི་ནུས་པས་ཉིང་དགོས་སུ་མི་
འཐད་ན། རྩ་བའི་ཉིང་དགོས་སུ་མྱང་འདས་ཐོབ་པ་མི་འཐད་པའི་ཕྱིར།
གསེར་ཕྲེང་ལས། དེ་ལས་ཀྱང་མི་འཐད་དེ་ཞེས་གསུངས་པའི་ཕྱིར། ཞེས་
གསུངས་ལ། དེའི་ཐད་ཀྱི་ཕར་ཕྱིན་མཆན་ལས། ཆོས་བཤེས་རང་གི་ལུགས་ནི།
སྒྲའི་བརྗོད་བྱ་ཚིག་ལེའུར་བྱས་པ། དོན་གྱི་བརྗོད་བྱ་རྒྱལ་བ་བསྐྱེད་མ། འགྲེལ་
བ་ལེགས་པར་བརྩམས་པ་དགོས་པ། དེ་ལ་བརྟེན་ནས་རྒྱན་ཡུམ་གསུམ་ཀའི་
རྒྱན་དུ་རྟོགས་པ་ཉིང་དགོས་སྟེ་བཞིར་འདོད་དོ། །འདིར་རང་ལུགས་བཞག་པ་
མི་འཐད་པར་ཐལ། འགྲེལ་བ་བརྩམས་པ་འགྲེལ་བ་བརྩམས་པའི་དགོས་པར་
མི་འཐད་པའི་ཕྱིར། གཞན་ལུགས་འགོག་ཚུལ་ཡང་མི་འཐད་པར་ཐལ། འགྲེལ་
བ་ཁོ་ནས་མི་འགྲུབ་པའི་རྟགས་ཀྱིས་དེའི་ཉིང་དགོས་རྣམ་མཁྱེན་མེད་པར་་་་་
བཤད་པ་དང་། རྩ་བའི་ཉིང་དགོས་སུ་རྣམ་མཁྱེན་བཤད་པ་ནང་འགལ་ཡིན་
པའི་ཕྱིར། དེ་ལྟར་ན་སྔ་མ་ཤེར་འབྱུང་བཀག་པ་ལས་ཀྱང་ཁྱོད་ཀྱི་རང་ལུགས་
འདི་མི་འཐད་པར་ཐལ། ཞེས་གསུངས་ཀྱང་། དོགས་སློང་མཁས་པའི་ཡིད་
འཕྲོག་དགའ་བསྐྱེད་ལས། ཡང་ཁ་ཅིག་གི་གསུང་ལས། ཡིག་ཆར་སྔ་མ་ལས་
ཀྱང་མི་འཐད་པར་ཐལ། ། ཞེས་པ་སྔ་མ་ཁྱོད་ཀྱིས་བཀག་པའི་ཤེར་འབྱུང་གི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·47 .
འདོད་པ་ལས་ཀྱང་ཁྱོད་ཀྱི་རང་ལུགས་བཞག་པ་དང་དགག་པ་བྱས་པ་འདི་མི་་་་
འཐད་པར་ཐལ། ཞེས་འགྲེལ་ན་མཆན་དང་མཐའ་དཔྱོད་ཀྱི་དགོངས་པར་
འགྲིག་སྟེ། གསེར་ཕྲེང་གི་ལུང་ཀྱང་ཤེར་འབྱུང་ལས་ཀྱང་ཁྱོད་ཀྱི་དགག་བཞག་
གཉིས་བྱས་པ་མི་འཐད་ཅེས་པ་ཡིན་པའི་ཕྱིར། ཞེས་པ་མི་འཐད་དེ། སྔ་མ་ཤེར་
འབྱུང་གི་འདོད་པ་ལས་ཀྱང་ཁྱོད་ཀྱི་འདོད་པ་དེ་མི་འཐད་ཅེས་པ་ཡིན་ན་ཀྱང་་་
སྒྲས་ཤེར་འབྱུང་གི་འདོད་པ་མི་འཐད་ཅེས་པ་ཡིན་པར་ཇི་ལྟར་བླུན་ན་ཡང་གོ་་་
དགོས་པས་རྗེ་བླ་མ་དང་ཡིག་ཆ་གཉིས་ཀར་རང་ལུགས་ཤེར་འབྱུང་ལྟར་བཤད་་
པ་ཡིན་པ་ནི་གོར་མ་ཆག་ཏེ། དེས་ན་དེ་དག་གིས་སྔར་རང་ལུགས་སུ་བཤད་ན་
ཕྱིས་སུ་དགག་ཅེས་པ་ཡིན་པས་ཧ་ཅང་མི་འཚམས་པར་འགྱུར་བའི་ཕྱིར་རོ། །
དེས་ན་གསེར་ཕྲེང་དང་ཡིག་ཆའི་དོན་ནི་ཚིག་གསལ་དུ་སྔར་རང་ལུགས་བཞག་་
པ་ལས་ཀྱང་ཕྱིས་སུ་གཞན་ལུགས་དགག་པ་ནི་མི་འཐད་ཅེས་པའི་དོན་ནོ། །
ཞེས་གསུངས་པས་འདི་དག་གི་སྟེང་ན་དཔྱད་གཞི་ཅུང་ཙམ་ཡོད་སྙམ་མོ། །
སྐྱེས་བུ་གསུམ་གྱི་སྐོར།
དྲི་བ། མཆོད་བརྗོད་ཀྱི་ཞར་བྱུང་སྐྱེས་བུ་གསུམ་གྱི་རྣམ་བཞག་
མདོ་ཙམ་ཞིག་ཇི་ལྟར་འགོད། །
ལན། འདིར་སྐྱེས་བུ་གསུམ་ལ་གང་ཟག་གསུམ་མི་ཟེར་བར་སྐྱེས་བུ་
གསུམ་ཟེར་བ་སྐྱེས་བུའི་སྐད་དོད་པུ་རུ་ཥ་ཞེས་པ་ནུས་ཅན་ལ་འཇུག་པས་འདི་་་
གསུམ་བློའི་ནུས་པ་ཆེ་ཆུང་གི་སྒོ་ནས་བཞག་པ་ཡིན་ལ་སྐྱེས་བུ་གསུམ་གྱི་རྣམ་་་་་
བཞག་མངོན་རྟོགས་རྒྱན་གྱི་མཆོད་བརྗོད་ལས་འཕྲོས་པའམ་དེའི་ཞར་བྱུང་དུ་་་
བཤད་པའི་ཚུལ་ཡོད་དེ། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་
ཞིར་འཁྲིད་མཛད་གང་ཡིན་དང་། །ཞེས་པའི་སྐབས་སུ་ཉེར་ཞི་སྟེ་ཞི་བ་དངོས་



· 48 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཁོར་བ་མཐའ་དག་ལས་གྲོལ་བ་གཅིག་དང༌། དེའི་བསྟེན་བྱ་ཕལ་བ་ངན་
འགྲོའི་སྡུག་བསྔལ་ཙམ་ཉེ་བར་ཞི་བ་གཉིས་བསྟན་ལ་དེ་གཉིས་དོན་དུ་གཉེར་་་་་
བས་སྐྱེས་བུ་ཆུང་འབྲིང་གཉིས་བསྟན། འགྲོ་ལ་ཕན་པར་བྱེད་རྣམས་ལམ་ཤེས་
ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་། །གང་དང་ཡང་དག་ལྡན་པའི་
ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་པ། །ཞེས་པའི་རྐང་བ་
གཉིས་ཀྱིས་སྐྱེས་བུ་ཆེན་པོའི་ལས་འབྲས་ཀྱི་རྣམ་བཞག་བསྟན་པ་ཡིན་ནོ། །སྤྱིར་
སྐྱེས་བུ་གསུམ་ལ་དུ་མ་ཞིག་ཡོད་ཀྱང་། འདིར་བཤད་པའི་སྐྱེས་བུ་གསུམ་གྱི་
རྣམ་བཞག་གཙོ་བོ་ལམ་སྒྲོན་ལྟར་ཡིན་ལ། འཁོར་བའི་མངོན་མཐོ་ཙམ་དོན་དུ་
གཉེར་བའི་གང་ཟག་དེ་ལམ་སྒྲོན་དངོས་བསྟན་གྱི་སྐྱེས་བུ་ཆུང་ངུའི་མཚན་ཉིད།
འཁོར་བའི་ཕུན་ཚོགས་ལ་བློ་ལོག་པའི་སྒོ་ནས་རང་ཁོ་ནའི་དོན་དུ་ཐར་བ་གཙོ་་་
བོར་དོན་གཉེར་གྱི་ཆ་ནས་བཞག་པའི་གང་ཟག་དེ་ལམ་སྒྲོན་དངོས་བསྟན་གྱི་་་་་
སྐྱེས་བུ་འབྲིང་གི་མཚན་ཉིད། སྙིང་རྗེ་ཆེན་པོའི་གཞན་དབང་དུ་གྱུར་བའི་སྒོ་
ནས། སེམས་ཅན་གཞན་རྒྱུད་ལ་སངས་རྒྱས་ཐོབ་ཕྱིར་དུ་རྣམ་མཁྱེན་དོན་དུ་
གཉེར་བའི་ཆ་ནས་བཞག་པའི་གང་ཟག་དེ་ལམ་སྒྲོན་དངོས་བསྟན་གྱི་སྐྱེས་བུ་་་་
ཆེན་པོའི་མཚན་ཉིད་ཡིན་ནོ། །འདིར་མཆོད་བརྗོད་ཀྱི་ཞར་བྱུང་སྐྱེས་བུ་གསུམ་
གྱི་རྣམ་བཞག་བཤད་པ་ནི་ཡིག་ཆ་གཞན་ན་ཆེ་ཆེར་མི་སྣང་མོད། ཀུན་མཁྱེན་
འཇམ་དབྱངས་བཞད་པའི་ཡིག་ཆར་གསུངས་པ་ནི། ལམ་རིམ་ལྟར་གསུང་རབ་
ཐམས་ཅད་ཀྱི་གནད་དོན་རྒྱན་འདིར་ཚང་བར་བསྟན་པ་ཤེས་པའི་ཆེད་ཡིན་ནོ།།
བྱམས་གཞུང་གི་སྐོར།
དྲི་བ། རྒྱན་རྩོམ་པ་པོ་རྗེ་བཙུན་བྱམས་པ་སངས་རྒྱས་ཡིན་པའི་རྒྱུ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
49.
མཚན་ཅི། །
ལན། སྤྱིར་མདོ་སྔགས་གཉིས་ཀྱི་སྐབས་སུ་རྗེ་བཙུན་སངས་རྒྱས་དང༌།
བྱང་སེམས་སུ་བཤད་པ་གཉིས་ཀ་ཡོད་གསུངས་ཀྱང་བྱང་སེམས་སུ་བཤད་པ་་་་་
ཚུལ་བསྟན་དུ་བཀྲལ་རུང་ཡང་། སངས་རྒྱས་སུ་བཤད་པ་ཚུལ་བསྟན་ཡིན་ཞེས་
གསུང་རབ་ཀྱི་ཐ་སྙད་ལ་མེད་དོ། །འོན་ཀྱང་རྒྱུན་རྩོམ་པ་པོ་རྗེ་བཙུན་བྱམས་པ་
ཡང་སངས་རྒྱས་དང་བྱང་སེམས་གཉིས་སུ་འདོད་ཚུལ་མི་འདྲ་བ་ཡོད་ཀྱང་།
རང་ལུགས་ལ་རྒྱན་རྩོམ་པ་པོ་རྗེ་བཙུན་བྱམས་པ་སངས་རྒྱས་ཡིན་ཏེ། འགྲེལ་བ་
ལས། སངས་རྒྱས་དབང་གིས་རྙེད་པ་ནི། །ཞེས་གསུངས་བའི་ཕྱིར་དང་། གཙོ་
བོར་ཡུམ་མཁྱེན་གསུམ་ལ་དང་པའི་དད་པ་ལེགས་པ་ཐམས་ཅད་ཐོབ་པའི་རྒྱུའི་་
གཙོ་བོར་རྗེ་བཙུན་གྱིས་མཉམ་རྗེས་ངོ་བོ་གཅིག་པའི་རྗེས་ཐོབ་ཀྱིས་གཟིགས་་་་་
པའི་རྒྱུ་མཚན་གྱིས་ཡིན་ཏེ། རྣམ་བཤད་ལས། ཚད་མ་གང་གིས་གྲུབ་ན།
མཉམ་བཞག་གིས་རྟོགས་ཤིང་རྗེས་ཐོབ་ཀྱིས་ངེས་པར་བཟུང་ནས་སོ། །ཞེས་
གསུངས་པའི་ཕྱིར། ལུང་འདིའི་དོན་ཁ་ཅིག་མཉམ་བཞག་གིས་དྲངས་པའི་རྗེས་
ཐོབ་ཀྱིས་གཟིགས་ཞེས་པའི་དོན་ཡིན་ཟེར་ན་མི་འཐད་དེ། གསེར་ཕྲེང་ལས།
མ་ཕམ་པ་རང་གི་མཉམ་བཞག་གི་ཡུལ་མིན་པས་དེས་དྲངས་པའི་རྗེས་ཐོབ་ཀྱིས་
ངེས་པར་བཟུང་ནས་སོ་ཞེས་འཆད་པ་མ་འབྲེལ་ཏེ། ཞེས་གསུངས་པའི་ཕྱིར་རོ།།
དྲི་བ། མཛད་པ་བཅུ་གཉིས་གང་དག་ཡིན། །
ལན། རྒྱུད་བླ་མ་ལས། ཐུགས་རྗེ་ཆེན་པོས་འཇིག་རྟེན་མཁྱེན། །འཇིག་
རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་གཡོས་པར། །སྤྲུལ་བའི་རང་
བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །དགའ་ལྡན་གནས་ནས་
འཕོ་བ་དང༌། །ལྷུམས་སུ་ཞུགས་དང་བལྟམས་པ་དང༌། །བཟོ་ཡི་གནས་ལ་
མཁས་པ་དང་། །བཙུན་མོའི་འཁོར་དགྱེས་རོལ་བ་དང་། །ངེས་འབྱུང་དཀའ་བ་



. 50 •
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
8
སྤྱད་པ་དང༌། །བྱང་ཆུབ་སྙིང་བོར་གཤེགས་པ་དང་། །བདུད་སྡེ་འཇོམས་དང་
རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་དང༌། །མྱ་ངན་འདས་པར་གཤེགས་
མཛད་རྣམས། །ཡོངས་སུ་མ་དག་གནས་རྣམས་སུ། །སྲིད་པ་ཇི་སྲིད་གནས་པར་
སྟོན། །ཞེས་གསུངས་པ་ལྟར། བྱང་ཆུབ་སེམས་དཔས་གྲངས་མེད་གསུམ་གྱི་
ཚོགས་རྫོགས་ཏེ་ས་བཅུ་བའི་སྲིད་པ་ཐ་མའི་རྟེན་ལ་འོག་མིན་དུ་ལོངས་སྤྱོད་་་་་་
རྫོགས་པའི་སྐུ་མངོན་དུ་མཛད་དེ། སླར་ཡང་ཆོས་ཀྱི་སྐུ་ལས་མ་གཡོས་པར་སྤྲུལ་
བའི་སྒྱུ་འཕྲུལ་གྱིས་ཞིང་འདིའི་གདུལ་བྱའི་དོན་དུ། དགའ་ལྡན་གནས་ནས་
འཕོ་བར་མཛད་པ། ལྷུམས་སུ་ཞུགས་པའི་མཛད་པ། སྐུ་བལྟམས་པའི་མཛད་པ།
བཟོ་ཡི་གནས་ལ་མཁས་པའི་མཛད་པ། བཙུན་མོ་ཁབ་ཏུ་བཞེས་པའི་མཛད་པ།
ཁྱིམ་ནས་ངེས་པར་འབྱུང་བའི་མཛད་པ། དཀའ་བ་སྤྱད་པའི་མཛད་པ། བྱང་
ཆུབ་སྙིང་བོར་གཤེགས་པའི་མཛད་པ། བདུད་སྡེ་བཅོམ་པའི་མཛད་པ། སངས་
རྒྱས་པའི་མཛད་པ། ཆོས་ཀྱི་འཁོར་ལོ་བསྐོར་བའི་མཛད་པ་། མྱ་ངན་ལས་
འདས་པའི་མཛད་པ་སྟེ་བཅུ་གཉིས་པོ་དེ་ཡིན་ལ་འདི་ནི་ཡོངས་གྲགས་ལྟར་སྐྱེ་་་་
བ་མངོན་པར་སྐྱེ་བའི་མཛད་པ་དང༌། དགའ་ལྡན་གནས་ནས་འཕོ་བའི་མཛད་
པ་གཉིས་གདམ་ང་ཅན་ནམ་གཅིག་ཏུ་བྱས་ཏེ་ཐོག་མར་འདྲེན་པ་ཡིན་ནོ། །
གཞན་ཡང་དེའི་གྲངས་ཀྱི་འདྲེན་ལུགས་ལ་གསུངས་ཚུལ་མི་འདྲ་བ་ཡོད་དེ།
རིན་ཆེན་ཕྲེང་བ་ལས། ལྷ་རྣམས་ཀུན་ནས་བབས་པ་དང་། །ཞེས་བཅོམ་ལྡན་
འདས་སུམ་ཅུ་རྩ་གསུམ་དུ་ཡུམ་འདུལ་བར་བྱོན་ནས་མར་ལམ་བིཌཱ་རྱའི་སྐས་་་་་
ལས་བྱོན་པ་ལ། ལྷ་ལས་བབས་པའི་མཛད་པ་ཞེས་གཅིག་ཏུ་འདྲེན་པ་དང་།
ཐབས་ལ་མཁས་པའི་མདོ་ལས། དམ་པའི་ཆོས་ནུབ་པ་ལ་མཁས་ཞེས་ཆོས་ནུབ་
པའང་མཛད་པ་གཅིག་ཏུ་གསུངས་ཏེ། ཆོས་དོན་དུ་མི་འགྱུར་བ་ན་ཆོས་ནུབ་
པར་བསྟན་ནས་སེམས་ཅན་ལ་ཆོས་སྤོང་གི་ལས་མི་བྱེད་པ་དེ་མཛད་པ་གཅིག་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
51 .
ཏུ་བགྲང་བ་སོགས་མང་ངོ༌། །མཛད་པ་བཅུ་གཉིས་པོ་དེ་དག་མདོར་ན། བྱང་
ཆུབ་སེམས་དཔའི་ཚུལ་མཛད་པ་དང༌། སངས་རྒྱས་ཀྱི་ཚུལ་མཛད་པ་གཉིས་སུ་
འདུས་ཏེ། མཛད་པ་དང་པོ་དགུ་བྱང་སེམས་ཀྱི་མཛད་པ་དང་། ཕྱི་མ་གསུམ་
སངས་རྒྱས་ཀྱི་མཛད་པ་ཡིན་པའི་ཕྱིར། མངོན་པ་ཀུན་བཏུས་ལས། བསམ་གྱིས་
མི་ཁྱབ་པའི་དེ་བཞིན་གཤེགས་པ་གང་ཞེ་ན། གང་དགའ་ལྡན་གྱི་གནས་ན་
གནས་པ་ནས་བཟུང་སྟེ་ཡོངས་སུ་མྱ་ངན་ལས་འདའ་བའི་བར་དུ་བྱང་ཆུབ་་་་་་
སེམས་དཔའི་སྤྱོད་པ་ཐམས་ཅད་དང༌། སངས་རྒྱས་ཀྱི་སྤྱོད་པ་ཡང་འདོད་པའི་
ཁམས་སུ་སྟོན་པའི་གང་ཟག་གོ། ཞེས་དང་དེའི་འགྲེལ་བར། བྱང་ཆུབ་སེམས་
དཔའི་སྤྱོད་པ་ཐམས་ཅད་ཅེས་བྱ་བ་ནི། དགའ་ལྡན་གྱི་གནས་ན་གནས་པ་ནས་
བཟུང་སྟེ། བདུད་ལས་རྒྱལ་བའི་བར་དུའོ། །སངས་རྒྱས་ཀྱི་སྤྱོད་པ་ཞེས་བྱ་བ་ནི།
མངོན་པར་རྫོགས་པར་བྱང་ཆུབ་ནས་བཟུང་སྟེ་ཡོངས་སུ་མྱ་ངན་ལས་འདས་པ་
ཆེན་པོའི་བར་དུའོ། །ཞེས་གསུངས་པའི་ཕྱིར། འདིའི་ཐད་དུ་ཕར་ཕྱིན་མཐའ་
དཔྱོད་ཀྱི་ཟིན་བྲིས་ལས། ཐུན་མོང་གི་ལུགས་ལ་བདག་ཅག་གྱི་སྟོན་པས་མཛད་
པ་བཅུ་གཉིས་མཛད། དེས་དེ་མ་མཛད་ན། མཛད་པ་བཅུ་གཉིས་མཛད་མཁན་
གྱི་གང་ཟག་མེད་དམ། གང་འཇོག་པར་བྱེད། དེ་མཛད་པ་བཅུ་གཉིས་མཛད་
མཁན་གྱི་གང་ཟག་ཀྱང་ཡིན། དེ་བཅུ་གཉིས་པོ་དེའི་མཛད་པ་ཡང་ཡིན། འོ་ན།
དེས་མཛད་པའི་ཁྱིམ་པའི་མཛད་པ་དེ་བདག་ཅག་གི་སྟོན་པས་མཛད་པའི་་་་་་
མཛད་པ་ཡིན་པར་ཐལ། ཞེ་ན་འདོད་ལ། འོ་ན་དེ་སངས་རྒྱས་ཀྱི་མཛད་པ་ཡིན་
པར་ཐལ། དེ་བདག་ཅག་གི་སྟོན་པའི་མཛད་པ་ཡིན་པའི་ཕྱིར་ན་མ་ཁྱབ། དེ་ལ་
ཁོ་ན་རེ། བདག་ཅག་གི་སྟོན་པ་ཆོས་ཅན། ཁྱོད་ཀྱི་མཛད་པ་ཡིན་ན་སངས་རྒྱས་
ཀྱི་མཛད་པ་ཡིན་པས་ཁྱབ་པར་ཐལ། ཁྱོད་སངས་རྒྱས་ཡིན་པའི་ཕྱིར་ན་ཡང་མ་
ཁྱབ། ཡང་འཛིན་ཚུལ་གཅིག་ལ། དེས་མཛད་པ་བཅུ་གཉིས་མཛད་ཀྱང་། དེ་



. 52.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
ཞེས་སོགས་ཀྱི་
བཅུ་གཉིས་པོ་དེའི་མཛད་པ་མིན་ཞེས་བཟུང་ནའང་བཟང་། །
སྟེང་ན་རིགས་ལམ་སྤྲོ་ཚུལ་མང་ངོ༌། །
ཉན་ཐོས་ཞི་འཚོལ་མའི་སྐོར།
དྲི་བ། རྩ་བར། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་
ཉེར་ཞིར་འཁྲིད་མཛད་གང་ཡིན་དང་། ཞེས་པས་གཞི་ཤེས་ལ་བསྟོད་
ཚུལ་ཇི་ལྟར་ཡིན།
ལན། བསྟོད་ཚུལ་ནི། ཤེས་བྱ་ཆོས་ཅན། གཞུང་འདིའི་རྐང་བ་དང་པོའི་
སྐབས་སུ་གཞི་ཤེས་ལ་རྟེན་ཐབས་འབྲས་བུ་གསུམ་གྱི་སྒོ་ནས་བསྟོད་པ་ཡིན་ཏེ།
རྟེན་ཉན་རང་ཉེར་ཞི་དོན་དུ་གཉེར་བ་རྣམས་འབྲས་བུ་སྡུག་ཀུན་རགས་པ་ཉེ་་་་
བར་ཞི་བའི་ཉེར་ཞི་དེ་ལ་ཐབས་གང་ཟག་གི་བདག་མེད་རྟོགས་པའི་གཞི་ཤེས་་་་
ཀྱིས་འཁྲིད་པར་བསྟན་པའི་སྒོས་བསྟོད་པའི་ཕྱིར། ཕར་ཕྱིན་སྐབས་དང་པོའི་
དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། ཉན་ཐོས་ཞི་བ་ཞེས་
པའི་ཉན་ཐོས་ལ་ཉ་ཊཱིཀ་ཏུ་དངོས་བཏགས་མ་ཕྱེ་བའི་དབང་དུ་བྱས་ནས་བསྡུ་་་
པར་བཤད་པའི་ཉན་ཐོས་བཞི་དབྱེ་བར་འགོད་དེ། དེ་ཉིད་ལས། རྣམས་མང་
ཚིག་ཡིན་པས་དབྱེ་བ་བསྟན་ཏེ། དེ་ལ་ཉན་རང་གི་དབྱེ་བ་གཉིས་ལས་དང་པོ་
ལ་བཞི་སྟེ། བསྡུ་བར། སྤྲུལ་བའི། མངོན་པའི་ང་རྒྱལ་ཅན་གྱི། བྱང་ཆུབ་ཏུ་
ཡོངས་སུ་གྱུར་བའི། ཞི་བ་བགྲོད་པ་གཅིག་པའི་ཉན་ཐོས་སོ། །ཞེས་དང་དཀོན་
བརྩེགས་འོད་སྲུང་ལེའུ་འགྲེལ་བར་བློ་བརྟན་གྱིས་ཀྱང་དེ་སྐད་བཤད་དོ། །དང་
པོ་ནི། བྱང་སེམས་ཆེན་པོ་རྣམས་ཉན་ཐོས་སུ་སྤྲུལ་བ་ཤཱ་རིའི་བུ་ལ་སོགས་པ་སྟེ་
དེ་དག་ཉན་ཐོས་བཏགས་པ་སྟེ། ཞེས་དང་། གཉིས་པ་ནི། ཆོས་ཀྱི་བདག་མེད་
ལ་ལོག་པར་མངོན་ཞེན་ཅན་ཐེག་ཆེན་བཀའ་མིན་ཞེས་འདོད་པ་དེ་ལ་ཟེར་རམ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：53 .
སྙམ་མོ། །ཞེས་དང༌། ཡང་དེ་ཉིད་ལས། མཆོད་བརྗོད་ཚིག་རྐང་དང་པོའི་
དངོས་ཤུགས་ཀྱི་ཉེར་ཞི་རེ་རེ་ལ་ཐེག་པ་ཆེ་ཆུང་གཉིས་ཀའི་ཞི་བ་ཡོད་པའི་ཕྱིར།
དེར་ཐལ། དེ་རེ་རེ་ལ་གཙོ་ཕལ་གཉིས་གཉིས་ཡོད་པ་གང་ཞིག ཕལ་བ་རྣམས་
ལ་ཐེག་དམན་གྱི་དེ་འཇོག གཙོ་བོ་རྣམས་ལ་ཐེག་ཆེན་གྱི་དེ་འཇོག དེར་ཐལ།
དེའི་དངོས་ཤུགས་ཀྱི་གཞི་ཤེས་གཙོ་ཕལ་རྣམས་ལ་དེ་ལྟར་ཡོད་པར་ཡིག་ཆར་་་་
གསུངས་པའི་ཕྱིར། ཡང་རང་རེའི་མཁས་པ་འགའ་ཞིག་གི་གསུང་ལས། ཉན་
ཐོས་ཞི་བ་ཞེས་པས་བསྟན་པའི་གང་ཟག་ལ་ཉན་ཐོས་ཀྱི་རྟོགས་རིགས་སྒོམ་པའི་
བྱང་འཕགས་དངོས་བསྟན་གཙོ་བོ་དང༌། རང་རྒྱལ་གྱི་རྟོགས་རིགས་སྒོམ་པའི་
བྱང་འཕགས་ཤུགས་བསྟན་གཙོ་བོ་དང༌། ཉན་ཐོས་འཕགས་པ་རྣམས་དངོས་
བསྟན་ཕལ་བ་དང་། རང་རྒྱལ་འཕགས་པ་རྣམས་ཤུགས་བསྟན་ཕལ་བའོ། །
ཉེར་ཞིར་འཁྲིད་ཅེས་པས་བསྟན་པའི་ཉེར་ཞི་ལ་ཉོན་མོངས་སྤངས་པའི་སྤངས་་་
པ་ཕུན་ཚོགས་དངོས་བསྟན་གཙོ་བོ་དང་། ཤེས་སྒྲིབ་རགས་པ་སྤངས་པའི་
སྤངས་པ་ཕུན་ཚོགས་ཤུགས་བསྟན་གཙོ་བོ་དང༌། ཉན་ཐོས་ཀྱི་ཐར་བ་དངོས་
བསྟན་ཕལ་བ་དང༌། རང་རྒྱལ་དགྲ་བཅོམ་གྱི་ཐར་བ་རྣམས་ཤུགས་བསྟན་ཕལ་
བའོ། །ཞི་བ་འཚོལ་རྣམས་ཞེས་པའི་ཞི་བ་ལ་བཞི་ཡོད་ཀྱང་གོང་གི་ཉེར་ཞི་བཞི་
དང་རིམ་བཞིན་དོན་གཅིག འཚོལ་རྣམས་ཞེས་པས་བསྟན་པའི་འཚོལ་ཚུལ་ལ་
ཡང་བཞི་ཡོད་དོ་ཞེས་གསུངས་པ་ལྟར་འཐད་མོད་ཅེས་སོགས་གསུངས་པས་་་་་་
ཞིབ་ཏུ་ཤེས་པར་འདོད་པ་དག་གིས་གཞུང་དེ་ཉིད་ལ་གཟིགས་པར་འཚལ། །
དྲི་བ། གཞི་ཤེས་ཀྱི་མཚན་ཉིད་དང་ས་མཚམས་ཇི་ལྟར་འཇོག
ལན། མཚན་ཉིད་ནི། ཐེག་དམན་གྱི་རྟོགས་རིགས་སུ་གནས་པའི་ཆ་ནས་
བཞག་པའི་འཕགས་རྒྱུད་ཀྱི་མཁྱེན་པ་དེ་ཡིན་ལ། ས་མཚམས་ནི་ཉན་ཐོས་
མཐོང་ལམ་ནས་སངས་རྒྱས་ཀྱི་སའི་བར་དུ་ཡོད་ཅེས་ཀུན་མཁྱེན་བླ་མའི་མཐའ་



·54.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དཔྱོད་དང་རྣམ་བཤད་སྙིང་བོའི་རྒྱུན་སོགས་ལས་གསུངས། འོན་ཀྱང་དེའི་
མཚན་ཉིད་དང་ས་མཚམས་འཇོག་ཚུལ་ལ་བཞེད་པ་མི་འདྲ་བ་ཡོད་དེ། ཁ་ཅིག་
གཞི་ཤེས་ལ་ཉི་ཚེ་བའི་མཁྱེན་པ་ཞིག་དང་། གཞི་ཤེས་ཀྱི་མ་མཐའི་ས་མཚམས་
ཚོགས་ལམ་ནས་འཇོག་པ་ཡིན་ཏེ། གསེར་ཕྲེང་ལས། གཞི་ཐམས་ཅད་གང་ཟག་
གི་བདག་གིས་སྟོང་བར་རྟོགས་པའི་ཉི་ཚེ་བའི་མཁྱེན་པའོ། །ཞེས་སོགས་དང་།
ཡང་དེ་ཉིད་ལས། བྱང་སེམས་ལ་གཞི་ཤེས་དང་། ལམ་ཤེས་དང༌། སངས་རྒྱས་
ལ་མཁྱེན་པ་གསུམ་ཀ་མཚན་ཉིད་པ་ཡོད་པར་སྨྲ་བ་ནི་མི་འཐད་དེ། ཞེས་དང་།
ཡང་དེ་ཉིད་ལས། དེའི་ཕྱིར་རྟེན་ངེས་ལ་དེ་ཡང་ཐེག་པ་གསུམ་གྱི་ཚོགས་ལམ་
ནས་བཟུང་སྟེ། ཞེས་དང་། ཡང་དེ་ཉིད་ལས། མདོར་ན། གཞི་ཤེས་དང་ལམ་
ཤེས་ལ་འཕགས་པའི་རྟོགས་པས་ཁྱབ་པར་རྒྱན་གྱི་འགྲེལ་བ་གང་ནས་ཀྱང་མ་་་་
བཤད་དོ། །ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག་དེ་ནི་མི་འཐད་དེ།
དེ་ལྟར་གསུངས་པ་གསེར་ཕྲེང་ཚིག་ཟིན་ཡིན་གྱི་དོན་ལ་རྣམ་བཤད་སྙིང་པོའི་་་་
རྒྱན་སོགས་ལྟར་མཐོང་ལམ་ནས་སངས་རྒྱས་ཀྱི་སའི་བར་འཇོག་དགོས་ཏེ། ཉི་
སྣང་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཐམས་
ཅད་མཁྱེན་པ་ཉིད་གསུམ་གྱི་ཐུན་མོང་མ་ཡིན་པའི་ཡོན་ཏན་ཉེ་བར་འགོད་པ་་་་
སྔོན་དུ་འགྲོ་བས། ཞེས་གསུངས་པའི་ཕྱིར་ཞེས་ཟེར་ལ། ཡང་ཁ་ཅིག་གོང་དུ་
དྲངས་པའི་ཉི་སྣང་གི་ལུང་དེ་མཁྱེན་གསུམ་གང་རུང་ལ་འཕགས་ལམ་གྱིས་ཁྱབ་
པའི་སྒྲུབ་བྱེད་དུ་འགྲོ་མིན་དང་། དཔེར་ན། ཉན་ཐོས་ཚོགས་ལམ་པའི་རྒྱུད་ཀྱི་
གང་ཟག་གི་བདག་མེད་རྟོགས་པའི་ཡེ་ཤེས་དང་བྱང་སེམས་ཚོགས་ལམ་པའི་་་་་
རྒྱུད་ཀྱི་གང་ཟག་གི་བདག་མེད་རྟོགས་པའི་ཡེ་ཤེས་ལྟ་བུ་གཞི་ཤེས་སུ་མ་བཞག་་་
པའི་རྒྱུ་མཚན་སོགས་བརྟག་དགོས་སྙམ་ཟེར་བས་དཔྱད་པར་འཚལ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 55.
དྲི་བ། ཡུམ་སྲས་ཀྱི་ཁྱད་པར་ཇི་ལྟར་འཇོག
ལན། ཡུམ་ཞེས་པ་ནི། རང་སྲས་སྐྱེས་བུའི་བཞེད་དོན་སྒྲུབ་བྱེད་ཀྱི་
མཁྱེན་པ་དེ་ཡིན་ལ། ཡུམ་དང༌། མཁྱེན་པ། ལམ། མངོན་རྟོགས་རྣམས་དོན་
གཅིག་ཡིན། སྲས་ཞེས་པ་ནི་མཁྱེན་པ་དེ་དང་དེ་རྒྱུད་ལྡན་གྱི་གང་ཟག་ལ་ཟེར།
དཔེར་ན། ཐེག་ཆེན་མཐོང་ལམ་བར་ཆད་མེད་ལམ་དེ་ཡུམ་དང༌། དེ་རྒྱུད་ལྡན་
གྱི་གང་ཟག་ལ་སྲས་ཞེས་བརྗོད་དོ། །མངོན་རྟོགས་དེ་གང་ཟག་དེའི་ཡུམ་དུ་
འཇོག་ཚུལ་ལ་གསུམ་ཡོད་དེ། དེས་དེའི་བཞེད་དོན་གསུམ་པོ་གང་རུང་སྒྲུབ་
པའི་སྒོ་ནས་དེའི་ཡུམ་དུ་འཇོག་ཚུལ་དང་། དེའི་རྒྱུད་ལ་ཟག་མེད་ཀྱི་ཕུང་བོ་ལྔ་
མ་སྐྱེས་པ་སྐྱེད་པའི་སྒོ་ནས་དེའི་ཡུམ་དུ་འཇོག་ཚུལ་དང་། དེའི་རྒྱུད་ལ་ཟག་
མེད་ཀྱི་ཕུང་བོ་སྐྱེས་ཟིན་རྒྱུན་གནས་པར་བྱེད་པའི་སྒོ་ནས་དེའི་ཡུམ་དུ་འཇོག་་་
ཚུལ་དང་གསུམ་ཡོད་པའི་ཕྱིར། འཇོག་ཚུལ་དེ་གསུམ་གྱི་དབང་དུ་བྱས་པའི་
ཡུམ་གསུམ་ལ་རིམ་བཞིན་བཞེད་དོན་སྒྲུབ་བྱེད་ཀྱི་ཡུམ་དང་། སྐྱེད་བྱེད་ཀྱི་ཡུམ་
དང་། གསོ་བྱེད་ཀྱི་ཡུམ་གྱི་ཐ་སྙད་ཡིག་ཆར་བཤད་ཅིང་། འཇོག་ཚུལ་སྔ་མ་ནི་
རང་སྲས་སྐྱེས་བུའི་མཐར་ཐུག་གི་བཞེད་དོན་སྒྲུབ་པ་དང་། ཕྱི་མ་གཉིས་ནི་
གནས་སྐབས་ཀྱི་བཞེད་དོན་སྒྲུབ་པའི་ཆ་ནས་འཇོག་ཚུལ་ཡིན་པའི་ཕྱིར། དེ་
སྐད་དུ་གསེར་ཕྲེང་ལས། གང་ཟག་གསུམ་གྱི་མངོན་རྟོགས་ཀྱིས་ཀྱང་རང་རང་
གི་མཐར་ཐུག་གི་བཞེད་དོན་གསུམ་རྫོགས་པར་སྒྲུབ་པས་གང་ཟག་དེ་དག་གི་་་་
ཡུམ་ཡིན་ནོ། །གཞན་ཡང་ཡུམ་འདིས་སྲས་དེ་དག་གི་གནས་སྐབས་ཀྱི་བཞེད་པ་
ཟག་མེད་ཀྱི་ཕུང་བོ་མ་སྐྱེས་པ་སྐྱེད་པ་དང་སྐྱེས་ཟིན་རྒྱུན་གནས་པར་བྱེད་པའི་་་
ཕྱིར་ཡང་ཡུམ་ཡིན་ནོ། །ཞེས་དང་། དེ་ལ་ཡུམ་དུ་འཇོག་ཚུལ་སྔ་མས་ནི་མཐར་
ཐུག་དང་ཕྱི་མས་ནི་གནས་སྐབས་ཀྱི་བཞེད་པ་སྒྲུབ་པས་བཞག་པར་སྣང་ཞིང་།
ཞེས་གསུངས་པའི་ཕྱིར།



• 56.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐབས་འདིར་ཁ་ཅིག་གིས། ཡུམ་སྲས་དུས་མཉམ་མི་རུང་བར་ཐལ། དེ་
གཉིས་བསྐྱེད་བྱ་སྐྱེད་བྱེད་དང་རྒྱུ་འབྲས་སུ་འདོད་དགོས་པའི་ཕྱིར་ཏེ། དེ་ལྟར་
སྲས་མཆོག་གཉིས་ཀའི་བཞེད་པའི་ཕྱིར། རྣམ་བཤད་ལས། མཁྱེན་པ་སྔ་མས་
འཕགས་པ་ཕྱི་མ་བསྐྱེད་ཅིང་ཉེར་ཞི་ལ་སོགས་པའི་བཞེད་དོན་སྒྲུབ་པར་བྱེད་་་་
པས་ཡུམ་དང་སྲས་ནི་བསྐྱེད་བྱ་སྐྱེད་བྱེད་དུ་ཤེས་པར་བྱའོ། །ཞེས་དང་། རྟོགས་
དཀའི་སྣང་བར་ཡང་དེ་ལྟར་བཤད་པའི་ཕྱིར་ན་མ་ཁྱབ་སྟེ། མཁྱེན་པ་སྔ་མས་
འཕགས་པ་ཕྱི་མ་ཕྱི་མའི་ཟག་མེད་ཀྱི་ཕུང་བོ་སྐྱེད་པ་དང་རང་དུས་ཀྱི་དེ་གསོ་་་་
བའི་སྒོ་ནས་རང་སྲས་སྐྱེས་བུའི་མཐར་ཐུག་གི་བཞེད་དོན་སྒྲུབ་པར་བྱེད་པས་་་་
དེའི་ཡུམ་དུ་འཇོག་པ་ལུང་དེའི་དོན་ཡིན་པའི་ཕྱིར་ཏེ། ཡུམ་སྔ་མ་དང་སྲས་ཕྱི་
མ་ཟག་མེད་ཀྱི་ཕུང་བོ་གཉིས་བསྐྱེད་བྱ་སྐྱེད་བྱེད་དུ་ཁས་ལེན་དགོས་པའི་ཕྱིར། །
དྲི་བ། མངོན་རྟོགས་རྒྱན་གྱི་མཆོད་བརྗོད་དང་བསྟན་བཅོས་ལུས་
ཀྱི་མཁྱེན་གསུམ་བསྟན་པའི་གོ་རིམ་མི་འདྲ་བ་ཅི་ཡིན། །
ལན། མཆོད་བརྗོད་དང་ལུས་གཞུང་གི་མཁྱེན་གསུམ་གྱི་གོ་རིམ་མི་མཐུན་
ཀྱང་སྐྱོན་མེད་དེ། མཆོད་བརྗོད་ཀྱི་གོ་རིམ་ནི་རྒྱན་གྱི་ཆེད་དུ་བྱ་བའི་གདུལ་
བྱའི་རྒྱུད་ལ་ལམ་སྐྱེད་རིམ་དང་མཐུན་པའི་གོ་རིམ་ཡིན་པ་གང་ཞིག་ལུས་ཀྱི་གོ་ས་
རིམ་ནི་དགོས་དབང་གིས་མཛད་པའི་གོ་རིམ་ཡིན་པའི་ཕྱིར། དང་པོ་ཡིན་ཏེ།
སྐྱེས་བུ་ཆེན་པོའི་ལམ་རྒྱུད་ལ་སྐྱེ་བ་ལ་འབྲིང་དང་ཐུན་མོང་བའི་ལམ་གཞི་ཤེས་་་
ཀྱི་རྣམ་པ་མི་རྟག་སོགས་བཅུ་དྲུག་ལ་བློ་སྦྱོང་བ་སྔོན་དུ་འགྲོ་དགོས་པའི་ཕྱིར་ཏེ།
ཐོག་མར་དེ་དག་ལ་བློ་སྦྱོང་བའི་སྒོ་ནས་རང་འཁོར་བའི་སྡུག་བསྔལ་དང་འབྲལ་
འདོད་ཀྱི་ངེས་འབྱུང་མེད་ན་སེམས་ཅན་གཞན་དེ་དང་འབྲལ་འདོད་ཀྱི་སྙིང་རྗེ་་
ཆེན་པོ་མཚན་ཉིད་ཚང་བ་མི་སྐྱེ་ཞིང་། དེ་མེད་ན་ཐེག་ཆེན་སེམས་བསྐྱེད་
མཚན་ཉིད་ཚང་བ་སོགས་ཐེག་ཆེན་གྱི་ལམ་གང་ཡང་མི་སྐྱེ་བའི་ཕྱིར། གཉིས་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། རྟེན་
：57
ཡང་ཡིན་ཏེ། རྒྱན་གྱི་ཆེད་དུ་བྱ་བའི་གདུལ་བྱ་ལ་དང་པོར་རྣམ་མཁྱེན་གྱི་ཡོན་
ཏན་ཤེས་ནས་དོན་གཉེར་གྱི་བློ་བསྐྱེད་པའི་ཆེད་དུ་རྣམ་མཁྱེན་དང་པོར་བཤད།
དེ་ལ་རྣམ་མཁྱེན་དོན་གཉེར་ཤུགས་དྲག་སྐྱེས་ནས་དེ་ཐོབ་པའི་རྒྱུར་རིགས་ཅན་
གསུམ་གྱི་དོན་རྫོགས་པར་བྱེད་པ་ལ་ལམ་ཤེས་དགོས་པས་དེའི་རྗེས་སུ་ལམ་ཤེས་
བཤད། དེ་ལྟར་ལམ་ཤེས་ལ་བརྟེན་ནས་རིགས་ཅན་གསུམ་གྱི་དོན་སྒྲུབ་པ་ལ་
གཞི་ཤེས་ཀྱི་ཡུལ་ཡང་ཤེས་དགོས་པས་དེའི་རྗེས་གཞི་ཤེས་བཤད་པ་ཡིན་པའི་་་་
ཕྱིར། །
གཅིག་དུ་བྲལ་གྱི་སྐོར།
དྲི་བ། གཅིག་དུ་བྲལ་སོགས་མངོན་རྟོགས་རྒྱན་གྱི་མཆོད་བརྗོད་
ལས་འཕྲོས་ཚུལ་ཇི་ལྟར་ཡིན།
ལན། མཆོད་བརྗོད་ལས་འཕྲོས་ཚུལ་ནི། མཆོད་བརྗོད་ཀྱི་ཚིག་ཐོས་ནས་
ཆོས་གཙོ་བོར་བྱས་ནས་འཇུག་པའམ་དོན་ལ་བརྟག་དཔྱད་བྱས་ནས་འཇུག་་་་་
པའི་ཆོས་ཀྱི་རྗེས་སུ་འབྲངས་པ་འགའ་ཞིག་ལ། མཆོད་བརྗོད་ལས་ངོ་བོ་ཡོན་
ཏན་སྐྱེ་མེད་རྣམ་ཅན་དང་ནུས་པའི་ཡོན་ཏན་སྲས་བཞི་བསྐྲུན་པར་བཤད་པ་་་་
གཉིས་འགལ་བ་ལྟར་སྣང་ཞིང་། དེ་ཡང་བདེན་པར་མེད་པ་དང་མེད་པའི་ཁྱད་
པར་ཚད་མས་མ་ཕྱེ་བའི་དབང་གིས་ངོ་བོ་མེད་པ་དང་ཡོད་པ་གཉིས་འགལ་་་་་
ལམ་སྙམ་པའི་ཐེ་ཚོམ་སྐྱེས་ནས། ཇི་ལྟར་མི་འགལ་ཚུལ་དབུ་མའི་རིགས་པ་
རྣམས་ཀྱིས་དཔྱད་ཚུལ་སྟོན་པར་གཅིག་དུ་བྲལ་སོགས་ཀྱི་གཏན་ཚིགས་རྣམས་་་
འཕྲོས་པ་ཡིན་ནོ། །འདིའི་སྐབས་སུ་ཁ་ཅིག་གིས། མཆོད་བརྗོད་ཀྱི་སྒྲས་ཟིན་གྱི་
དོན་ཡུམ་ཀྱིས་སྲས་བསྐྱེད་པ་ཆོས་ཅན། ཁྱོད་ལ་དོན་དམ་དཔྱོད་པའི་རིགས་
པའི་དཔྱད་པ་འཇུག་པ་མི་འཐད་དེ། ། ཁྱོད་ཀུན་རྫོབ་བདེན་པ་ཡིན་པའི་ཕྱིར།



：58.
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཁྱབ་སྟེ། བདེན་གཉིས་ལས། ཇི་ལྟར་སྣང་བཞིན་ངོ་བོའི་ཕྱིར། །དེ་ལ་དཔྱད་པ་
མི་མཇུག་གོ །ཞེས་གསུངས་པའི་ཕྱིར་ཟེར་བས་དཔྱད་པར་བྱའོ། །
དྲི་བ། རྒྱན་གྱི་ཆེད་དུ་བྱ་བའི་གདུལ་བྱ་དབང་བོ་རྣོ་རྟུལ་གཉིས་
ཡུམ་མཁྱེན་གསུམ་ལ་དང་བ་སྐྱེ་ཚུལ་ཨེ་འདྲ། །
ལན། མི་འདྲ་སྟེ། དབང་རྟུལ་དང་བ་སྐྱེ་ཚུལ་དང་། དབང་རྣོན་དང་བ་
སྐྱེ་ཚུལ་གཉིས་ཡོད་ལ། དང་པོ་འཆད་པར། འགྲེལ་བ་ལས། དེ་ཐོས་ནས་རེ་
ཤིག་དད་པའི་རྗེས་སུ་འབྲངས་པ་རྣམས་ནི་འདི་ལ་ཐེ་ཚོམ་མེད་པར་མྱུར་དུ་་་་་
རབ་ཏུ་དང་བ་སྐྱེའོ་ཞེས་གསུངས་པ་ལྟར། རྒྱན་གྱི་ཆེད་དུ་བྱ་བའི་གདུལ་བྱ་
དབང་རྟུལ་དད་པའི་རྗེས་འབྲངས་རྣམས་ཀྱིས་མཆོད་བརྗོད་ཀྱི་ཚིགས་བཅད་་་་
འདི་ཐོས་ནས་དང་བ་བསྐྱེད་ཚུལ་ཡོད་དེ། དུས་རེ་ཞིག་དབང་རྣོན་ལས་མྱུར་
བར་མཆོད་བརྗོད་ཀྱི་ཚིག་ཐོས་མ་ཐག་ཏུ། ཡུལ་ཡུམ་མཁྱེན་གསུམ་ལ། ཚུལ་
མཆོད་བརྗོད་ཀྱིས་ཡུམ་གྱི་ཡོན་ཏན་ཇི་ལྟར་བསྟན་པ་ལྟར་ཡིན་ནམ་མིན་སྙམ་་་་
པའི་ཐེ་ཚོམ་མེད་པར་རམ་བརྟག་དཔྱད་མ་བྱས་པར་ངོ་བོ་ལ་དང་བ་རབ་ཏུ་སྟེ་
ཆེན་པོ་སྐྱེ་བའི་ཕྱིར། གཉིས་པ་འཆད་པར། འགྲེལ་བ་ལས། ཆོས་ཀྱི་རྗེས་སུ་
འབྲངས་པ་རྣམས་ཀྱང་གཅིག་དང་དུ་མའི་ངོ་བོ་ཉིད་དང་བྲལ་ཕྱིར་ཞེས་བྱ་བ་་་་
ལ་སོགས་པའི་ཚད་མས་གཞི་དང་ལམ་དང་རྣམ་པ་སྐྱེ་བ་མེད་པ་ཡོངས་སུ་ཤེས་་་
པའི་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཡུམ་ལ་གནོད་པ་མ་མཐོང་ནས།
ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་་་་
ཚུལ་གསུམ་པ་ཅན། སངས་རྒྱས་ལ་སོགས་པ་བསྐྲུན་པར་མཛད་པ་ནི་གདོན་མི་
ཟ་བར་སྲིད་པ་ཉིད་དོ་ཞེས་ངེས་པར་བཟུང་སྟེ། དེ་ལ་རབ་ཏུ་དང་བ་སྐྱེད་པར་
བྱེད་དོ། །ཞེས་གསུངས་པ་ལྟར། རྒྱན་གྱི་ཆེད་དུ་བྱ་བའི་གདུལ་བྱ་དབང་རྣོན་
གྱིས་མཆོད་བརྗོད་ཀྱི་ཚིག་ཐོས་པའི་འོག་ཏུ། ཡུལ་ཡུམ་མཁྱེན་གསུམ་ལ་ཚུལ་
༥ཚ



གྱ，+--
--.
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
59 .
མཆོད་བརྗོད་ཀྱི་བརྗོད་དོན་སྐྱེ་མེད་གསུམ་རྟོགས་པའི་ཡུམ་མཁྱེན་གསུམ་གྱིས་་་་
སྲས་བཞི་བསྐྲུན་པར་བསྟན་པ་ལ་གཅིག་དུ་བྲལ་ལ་སོགས་པའི་དབུ་མའི་རིགས་
པས་གནོད་མི་གནོད་བརྟག་པ་སྔོན་དུ་བཏང་སྟེ་གནོད་པ་མ་མཐོང་ནས། དབྱེ་
གཞི་ཤེར་ཕྱིན་མཁྱེན་གསུམ་གྱི་དབྱེ་བའི་ཚུལ་གསུམ་པ་ཅན་དེས་སངས་རྒྱས་་་་་
སོགས་སྲས་བཞི་བསྐྲུན་པར་མཛད་པ་ནི་ངེས་པར་འཐད་དོ་ཞེས་ངེས་པར་་་་་་་
བཟུང་སྟེ། ངོ་བོ་རབ་ཏུ་སྟེ་མི་འཕྲོག་པའི་དང་བ་སྐྱེ་བའི་ཕྱིར། དེ་ལ་གདུལ་བྱ་
དབང་རྣོན་གྱི་དཔྱད་པ་འཇུག་པའི་གཞི་ཡོད་དེ། མཆོད་བརྗོད་ཀྱི་སྒྲས་ཟིན་
གྱིས་དོན་ཡུམ་གྱི་སྲས་སྐྱེད་པ་དེ་དེ་ཡིན་པའི་ཕྱིར། །
སྐབས་འདིར་ཁ་ཅིག་གིས། རྒྱན་གྱི་ཆེད་དུ་བྱ་བའི་གདུལ་བྱ་དབང་བོ་རྣོ་
རྟུལ་གཉིས་གང་ཡིན་ཀྱང་སྟོང་ཉིད་རྟོགས་པའི་ཁྱབ་སྟེ། དེ་གང་ཡིན་ཀྱང་དད་
སོགས་ཡུལ་ལྔ་ལ་མཁས་པས་ཁྱབ་པའི་ཕྱིར། དེར་ཐལ། ཡིག་ཆར། ཡུལ་ལྔ་ལ་
མཁས་ཀྱང་རྣོ་རྟུལ་ནི་བློའི་འཇུག་པ་མྱུར་བུལ་གྱིས་བྱེད་པའི་ཕྱིར། ཞེས་
གསུངས་པའི་ཕྱིར། ཁྱབ་སྟེ་འདིར་བསྟན་ཏིང་ངེ་འཛིན་དང༌། ཤེས་རབ་ལ་
མཁས་ན། ལྟ་བའི་དཔྱད་པ་རྫོགས་པའི་ཁྱབ་པའི་ཕྱིར་ཏེ། སྡོམ་ལས། ཏིང་
འཛིན་ཤེས་རབ་མཁས་ཕྱིར་ལྟ་བ་ཡི། །ནས། དཔྱད་པ་རྫོགས་ཕྱིར་རོ། །ཞེས་
གསུངས་པའི་ཕྱིར་ཟེར། དེ་ལ་ཡང་ཁ་ཅིག་གིས། རྒྱན་གྱི་ཆེད་དུ་བྱ་བའི་གདུལ་
བྱ་དབང་བོ་རྣོ་རྟུལ་གང་ཡིན་ཀྱང་དད་སོགས་ཡུལ་ལྔ་ལ་མཁས་ཙམ་གྱིས་ལྟ་་་་་་
བའི་དཔྱད་པ་རྫོགས་པའི་ངེས་པ་མེད་དེ་དེ་ལ་དད་སོགས་ཡུལ་ལྔ་མཚན་ཉིད་་་
པ་ལ་མཁས་མི་མཁས་གཉིས་ཡོད་པའི་ཕྱིར་ཏེ། ཕར་ཕྱིན་མཐའ་དཔྱོད་ཀྱི་ཟིན་
བྲིས་ལས། ཡུལ་ལྔ་ལ་མཁས་ཚུལ། དབང་བོ་རྣོ་རྟུལ་གཉིས་ཀ་ཡུལ་ལྔ་ལ་མཁས་
ཀྱང་དེ་ལ་ཇི་ལྟར་མཁས་ཞེ་ན། ལམ་མ་ཞུགས་དང་ཚོགས་ལམ་ན། དད་པ་དང་
དེའི་ཤེས་རབ་ཀྱི་བར་སོགས་ལྔ་བོ་རེ་རེ་ནས་ཡོད་པའི་ཕྱིར་དེ་ཙམ་ལ་མཁས་་་་་



• 60 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞེས་པ་ཡིན་གྱི། སྤྱིར་དད་པའི་དབང་བོ་སོགས་ཡུལ་ལྔ་མཚན་ཉིད་པ་སྦྱོར་ལམ་
མ་ཐོབ་པར་དུ་མི་འོང་བས། འདིའི་དད་སོགས་ཡུལ་ལྔ་ལ་མཁས་ཞེས་པ་ནི།
དད་པ་ནི་དབང་བོ་ནས་དད་སོགས་ཡུལ་ལྔ་མཚན་ཉིད་པ་ལ་མཁས་ཞེས་པ་མ་་་
ཡིན་པས། དེ་འདྲའི་ལམ་མ་ཞུགས་ཀྱི་དད་པ་ཆོས་ཅན། ཁྱོད་དད་པའི་དབང་
བོ་མ་ཡིན་པར་ཐལ། ཁྱོད་སྦྱོར་ལམ་ཐོབ་མ་མྱོང་བའི་གང་ཟག་གི་རྒྱུད་ཀྱི་དད་
པ་ཡིན་པའི་ཕྱིར། ཞེ་ན་ཁྱབ་པ་ཡོད་གསུངས། དེ་བཞིན་དུ་གཞན་ལ་རིགས་
འདྲ། ཞེས་གསུངས་པའི་ཕྱིར་ཟེར་བས་དཔྱད་གཞི་ཅུང་ཙམ་ཡོད་སྙམ་མོ། །
དྲི་བ། བདེན་མེད་སྒྲུབ་བྱེད་ཀྱི་གཏན་ཚིགས་གང་དག་ཡོད། །
ལན། རིགས་པ་ལྔ་དང་བདུན་དང་དགུ་སོགས་ཡོད་ལ། འདིར་རིགས་པ་
དགུ་གང་ཡིན་ཞེ་ན། ངོ་བོ་ལ་དཔྱོད་པ་རྣམ་ལྔ་དང་། རྣམ་བདུན་དང་།
གཅིག་དུ་བྲལ་གསུམ་དང༌། རྒྱུ་ལ་དཔྱོད་པ་རྡོ་རྗེ་ཟེགས་མའི་གཏན་ཚིགས།
འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས། རྒྱུ་འབྲས་གཉིས་ཀ་
ལ་དཔྱོད་པ་མཐའ་བཞི་སྐྱེ་འགོག་དང་མུ་བཞི་སྐྱེ་འགོག་གི་གཏན་ཚིགས་གཉིས།
ཆོས་ཐམས་ཅད་ལ་དཔྱོད་པ་འགལ་ཟླ་དམིགས་པའི་གཏན་ཚིགས། མཐའ་
གཉིས་སེལ་བ་རིགས་པའི་རྒྱལ་བོ་རྟེན་འབྲེལ་གྱི་གཏན་ཚིགས་དང་དགུ་ཡོད་་་་
པའི་ཕྱིར། དང་པོ་ནི། རྩ་ཤེས་ལས། ཕུང་མིན་ཕུང་བོ་ལས་གཞན་མིན། །དེ་ལ་
ཕུང་མེད་དེར་དེ་མེད། །དེ་བཞིན་གཤེགས་པ་ཕུང་ལྡན་མིན། །དེ་བཞིན་
གཤེགས་པ་གང་ཞིག་ཡིན། །ཞེས་གསུངས་པ་ལྟར། དེ་བཞིན་གཤེགས་པ་ཆོས་
ཅན། བདེན་པར་མེད་དེ། རང་གི་གདགས་གཞིའི་ཕུང་བོ་དང་བདེན་པའི་
གཅིག་མ་ཡིན། རང་གི་གདགས་གཞིའི་ཕུང་བོ་ལས་གཞན་པ་ངོ་བོ་ཐ་དད་པ་
མ་ཡིན། ཁྱོད་ལ་ཕུང་བོ་བདེན་པའི་རྟེན་དུ་མེད། ཁྱོད་ཀྱང་ཕུང་བོ་དེར་བདེན་
པའི་བརྟེན་པར་མེད། རང་གི་ཕུང་བོ་དང་ངོ་བོ་ཉིད་ཀྱིས་མི་ལྡན་པའི་ཕྱིར།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
61 .
གཉིས་པ་ནི། འཇུག་པ་ལས། དེ་ཕྱིར་ངར་འཛིན་རྟེན་ནི་དངོས་པོ་མིན། །
ནས། ཤིང་རྟ་རང་ཡན་ལག་ལས་གཞན་འདོད་མིན། །གཞན་མིན་མ་ཡིན་དེ་
ལྡན་ཡང་མིན་ཞིང་། །ཡན་ལག་ལ་མིན་ཡན་ལག་དག་དེར་མིན། །འདུས་པ་
ཙམ་མིན་དབྱིབས་མིན་ཇི་བཞིན་ནོ། །ཞེས་གསུངས་པ་ལྟར། དེ་བཞིན་གཤེགས་
པ་ཆོས་ཅན། བདེན་པར་མེད་དེ། རང་གི་གདགས་གཞིའི་ཕུང་བོ་དང་བདེན་
པའི་གཅིག་མ་ཡིན། དེ་དང་བདེན་པའི་ངོ་བོ་ཐ་དད་པའི་གཞན་མ་ཡིན། ཁྱོད་
ལ་བདེན་པའི་ཕུང་བོ་རྟེན་དུ་མེད། ཁྱོད་ཀྱང་བདེན་པའི་ཕུང་བོ་དེར་བརྟེན་པ་
མེད། ཁྱོད་ཕུང་བོ་དང་བདེན་པར་ལྡན་པ་མ་ཡིན། ཕུང་བོ་འདུས་ཙམ་བདེན་
པར་ཁྱོད་མ་ཡིན། བདེན་པའི་ཕུང་བོའི་དབྱིབས་ཀྱང་ཁྱོད་མ་ཡིན་པའི་ཕྱིར།
དཔེར་ན། ཤིང་རྟ་རྣམ་པ་བདུན་གྱིས་བཙལ་ན་མི་རྙེད་པ་བཞིན་ནོ།། །
གསུམ་པ་ནི། ལམ་སྒྲོན་ལས། ཡང་ན་ཆོས་རྣམས་ཐམས་ཅད་དག །
གཅིག་དང་དུ་མར་རྣམ་དཔྱད་ན། །ངོ་བོ་ཉིད་ནི་མི་དམིགས་པས། །རང་ཉིད་
མེད་པ་ཉིད་དུ་ངེས། །ཞེས་གསུངས་པ་ལྟར། གཞི་ལམ་རྣམས་གསུམ་ཆོས་ཅན།
བདེན་པར་མེད་དེ། བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་རུང་
དང་བྲལ་བའི་ཕྱིར། དཔེར་ན་མེ་ལོང་ནང་གི་གཟུགས་བརྙན་བཞིན་ནོ། །
བཞི་བ་ནི། ལམ་སྒྲོན་ལས། དངོས་པོ་རང་ལས་མི་སྐྱེ་ཞིང༌། །གཞན་
དང་གཉིས་ཀ་ལས་ཀྱང་མིན། །རྒྱུ་མེད་ལས་མིན་དེ་ཡི་ཕྱིར། །ངོ་བོ་ཉིད་ཀྱི་རང་
བཞིན་མེད། །ཅེས་གསུངས་པ་ལྟར། དངོས་པོ་རྣམས་ཆོས་ཅན། དོན་དམ་པར་
སྐྱེ་བ་མེད་དེ། རང་ལས་ཀྱང་མི་སྐྱེ། དོན་དམ་པར་གཞན་ལས་ཀྱང་མི་སྐྱེ། དོན་
དམ་པར་གཉིས་ཀ་ལས་ཀྱང་མི་སྐྱེ། རྒྱུ་མེད་པ་ལས་ཀྱང་མི་སྐྱེ་བའི་ཕྱིར། །
ལྔ་བ་ནི། དབུ་མ་སྙིང་བོ་ལས། ཡོད་པ་རྣམ་པར་མི་སྐྱེ་སྟེ། །མེད་པ་ནམ་
མཁའི་པདྨོ་བཞིན། །ཞེས་གསུངས་པ་ལྟར། མྱུ་གུ་ཆོས་ཅན། དོན་དམ་པར་མི་



• 62 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐྱེ་སྟེ། ཡོད་ཟིན་ནའང་མི་སྐྱེ། མེད་པའང་མི་སྐྱེ་བའི་ཕྱིར། །
དྲུག་པ་ནི། འཇུག་པ་ལས། ཡོད་ན་སྐྱེད་བྱེད་ཅི་དགོས་མེད་ལའང་དེས་ནི་
ཅི་ཞིག་བྱ། །གཉིས་ཉིད་ལ་དེས་ཅི་བྱ་གཉིས་དང་བྲལ་ལའང་དེས་ཅི་བྱ། །ཞེས་
གསུངས་པ་ལྟར། དངོས་པོ་རྣམས་ཆོས་ཅན། དོན་དམ་པར་སྐྱེ་བ་མེད་དེ།
དོན་དམ་པར་ཡོད་ཟིན་པ་མི་སྐྱེ། མེད་པའང་མི་སྐྱེ། དེ་གཉིས་མིན་པའང་མི་སྐྱེ།
དེ་གཉིས་གང་ཡང་ཡིན་པའང་བདེན་པར་མི་སྐྱེ་བའི་ཕྱིར།།
བདུན་པ་ནི། བདེན་གཉིས་ལས། དུ་མས་དངོས་པོ་གཅིག་མི་བྱེད། །དུ་
མས་དུ་མ་བྱེད་མ་ཡིན། །གཅིག་གིས་དུ་མའི་དངོས་མི་བྱེད། །གཅིག་གིས་གཅིག་
བྱེད་པ་ཡང་མིན། །ཞེས་གསུངས་པ་ལྟར། མྱུ་གུ་ཆོས་ཅན། དོན་དམ་པར་མི་སྐྱེ་
སྟེ། རྒྱུ་དུ་མས་འབྲས་བུ་གཅིག་ཁོ་ན་མི་སྐྱེད། རྒྱུ་དུ་མས་དོན་དམ་པར་འབྲས་
བུ་དུ་མ་ཡང་མི་སྐྱེད། རྒྱུ་གཅིག་ཁོ་ནས་འབྲས་བུ་དུ་མའང་མི་སྐྱེད། དོན་དམ་
པར་རྒྱུ་གཅིག་གིས་འབྲས་བུ་གཅིག་ཁོ་ན་ཡང་མི་སྐྱེད་པའི་ཕྱིར། །
1: བརྒྱད་པ་ནི། དབུ་མ་སྙིང་བོ་ལས། འདིར་ནི་ས་ལ་སོགས་པ་དག །དོན་
དམ་པར་ན་འབྱུང་བ་ཡི། །ངོ་བོ་ཉིད་མིན་བྱས་ཕྱིར་དང་། །རྒྱུ་ལྡན་ཕྱིར་ན་ཤེས་
པ་བཞིན། །ཞེས་གསུངས་པ་ལྟར། ས་ལ་སོགས་འབྱུང་བ་ཆོས་ཅན། དོན་དམ་
པར་འབྱུང་བའི་ངོ་བོ་ཉིད་མེད་དེ། བྱས་པའི་ཕྱིར། དཔེར་ན་ཤེས་པ་བཞིན་ནོ།།
དགུ་བ་ནི། མ་དྲོས་པས་ཞུས་པ་ལས། གང་ཞིག་རྐྱེན་ལ་སྐྱེས་པ་དེ་མ་
སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་
བར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་པ་ལྟར།
གཞི་ལམ་རྣམ་གསུམ་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར།
དཔེར་ན་མེ་ལོང་ནང་གི་གཟུགས་བརྙན་བཞིན་ཞེས་པའོ། །
དྲི་བ། རང་རྒྱུད་པའི་ལུགས་ཀྱི་དགག་བྱ་ངོས་འཛིན་ཚུལ་མདོར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། །
，63.
བསྡུས་ཤིག་ཇི་ལྟར་འགོད། ས་
ལན། སྤྱིར་རང་རྒྱུད་པའི་ལུགས་ཀྱི་དགག་བྱ་ལ་རིགས་ངོའི་དགག་བྱ་
དང་ལྟ་བ་རྟོགས་པ་ལ་གལ་ཆེ་བའི་དགག་བྱ་གཉིས་ཡོད་ལ། ལྟ་བ་རྟོགས་པ་ལ་
གལ་ཆེ་བའི་དགག་བྱ་བརྟག་པ་མཐའ་བཟུང་གིས་ངོས་བཟུང་ན། བློ་གནོད་
མེད་ལ་སྣང་བའི་དབང་གིས་བཞག་ཙམ་མ་ཡིན་པར་གྲུབ་པ་དེ་ཡིན་ཏེ། དབུ་
མ་སྣང་བ་ལས། དེས་ཀྱང་སྲོག་ཆགས་ཐམས་ཅད་ལ་ཡང་དག་པར་དངོས་བོའི་
བདག་ཉིད་ལྟ་བུར་ཉེ་བར་སྟོན་པ་མཐོང་བར་འགྱུར་ཏེ། དེའི་ཕྱིར། དེ་དག་གི་
བསམ་པའི་དབང་གིས་དངོས་པོ་རྫུན་པའི་ངོ་བོ་ཐམས་ཅད་ནི་ཀུན་རྫོབ་ཏུ་ཡོད་
པ་ཁོ་ནའོ། །ཞེས་གསུངས་པའི་ཕྱིར། དབུ་མ་སྣང་བའི་གཞུང་འདི་ལས་གཞན་
ལྟ་བ་རྟོགས་པ་ལ་གལ་ཆེ་བའི་རང་རྒྱུད་པའི་དགག་བྱ་ངོས་འཛིན་གྱི་གཞུང་་་་་
གསལ་ཤོས་ཤིག་མེད་ཅེས་ཚད་ལྡན་གྱི་མཁས་པ་རྣམས་ཀྱིས་བཞེད་དེ། རྣམ་
བཤད་དགོངས་པ་རབ་གསལ་ལས། ། རང་རྒྱུད་པའི་གཞུང་ཁུངས་ཐུབ་གཞན་
ལས་དགག་བྱ་ངོས་འཛིན་གསལ་བར་མ་བྱུང་ལ། དབུ་མ་སྣང་བ་ལས་ཀུན་རྫོབ་
དུ་ཡོད་ཚད་བཤད་པའི་ལྡོག་ཕྱོགས་ཀྱི་ཡོད་པ་ནི་དོན་དམ་པར་རམ་བདེན་གྲུབ་
ཏུ་ཤེས་པས་ཞེས་གསུངས་པའི་ཕྱིར། །
འོན་ཀྱང་ཁ་ཅིག་གིས། དེ་མི་འཐད་པར་ཐལ། བདེན་གཉིས་ལས། བློ་ལ་
སྣང་བ་འདི་ཁོ་ན། ཀུན་རྫོབ་གཞན་ནི་ཅིག་ཤོས་སོ། །ཞེས་པ་འདིས་ཀྱང་དེ་
གསལ་བར་གསུང་པའི་ཕྱིར་ཏེ། ཀུན་རྫོབ་ཅེས་པས་ཀུན་རྫོབ་ཏུ་གྲུབ་ཚད་དང་
གཞན་ནི་ཅིག་ཤོས་སོ་ཞེས་པས་དོན་དམ་དུ་གྲུབ་ཚད་བསྟན་པའི་ཕྱིར་ཟེར་བ་་་
ལ། ཕར་ཕྱིན་མཆན་ལས། དེ་བཀག་པའི་ཕྱིར་ཏེ། དེ་ཉིད་ལས། སེམས་ཅན་
ཐམས་ཅད་གྲོལ་ཟིན་པར་ཐལ། འདི་དག་ལ་བདེན་སྣང་ཐོགས་མེད་ནས་མེད་
པའི་ཕྱིར། དེར་ཐལ། བློ་ལ་སྣང་བ་འདི་ཁོ་ན། །ཀུན་རྫོབ་ཞེས་པས་ཀུན་རྫོབ་



• 64. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དུ་གྲུབ་ཚད་བསྟན་པའི་ཟླས་དྲངས་ན། བ་ལང་རྫི་སོགས་འཇིག་རྟེན་རང་
དགའ་བ་ལ་མི་སྣང་བ་གཅིག་ཤོས་སུ་བཤད་ཅིང་། གཅིག་ཤོས་ཞེས་པ་བདེན་
གྲུབ་ལ་སྙེགས་རིགས་པའི་ཕྱིར་ཞེས་གསུང་པའི་ཕྱིར། འོན་ཀྱང༌། རྒྱན་འགྲེལ་
སྤྱི་དོན་རོལ་མཚོ་ལས། དེ་དེ་ཡིན་པའི་ཕྱིར་ཏེ། བློ་ལ་སྣང་བའི་དབང་གིས་
བཞག་པའི་ཡོད་པ་དེ་ཀུན་རྫོབ་ཏུ་ཡོད་པའི་ཕྱིར་ཏེ། དབུ་མ་སྣང་བ་ལས། དེའི་
ཕྱིར་དེ་དག་གི་བསམ་པའི་དབང་གིས་དངོས་བོ་རྫུན་པའི་ངོ་བོ་ཐམས་ཅད་ནི་་་
ཀུན་རྫོབ་དུ་ཡོད་པ་ཁོ་ནའོ། །ཞེས་དང་། འཇུག་ཊཱིཀ་ལས། དབུ་མ་སྣང་བར་
ཀུན་རྫོབ་ཏུ་ཡོད་ཚུལ་གསུངས་པའི་ལྡོག་ཕྱོགས་ཀྱི་ཡོད་པ་ནི་དོན་དམ་པར་་་་་་་
བདེན་གྲུབ་ཏུ་ཡོད་པར་ཤེས་པས། ཞེས་དང་། བདེན་གཉིས་ལས། ཇི་ལྟར་
སྣང་བ་དེ་ཁོ་ན། །ཀུན་རྫོབ་གཞན་ནི་ཅིག་ཤོས་སོ། །ཞེས་གསུངས་པའི་ཕྱིར།
ཞེས་དབུ་མ་སྣང་བ་དང་། བདེན་གཉེན་ཀྱི་ལུང་འདི་གཉིས་སྒྲུབ་བྱེད་གཅིག་ཏུ་
དྲངས་འདུག་པས་བརྟག་པར་བྱ་བའི་གནས་ཡིན་མོད། འོན་ཀྱང་། ལྕང་སྐྱ་
ཐམས་ཅད་མཁྱེན་པའི་གྲུབ་མཐའ་ལྷུན་པོའི་མཛེས་རྒྱན་ལས། གཞན་ཕྱོགས་པ་
ཁ་ཅིག་ལེགས་ལྡན་སོགས་ཀྱི་གཞུང་ལས་དོན་དམ་དུ་གྲུབ་ཚུལ་གང་ཡང་མ་་་་་
བསྟན་པར་དགོངས་སོ་སྙམ་ནས་རྗེ་བླ་མའི་གསུང་དེ་མི་འཐད་དེ། བདེན་
གཉིས་ལས། བློ་ལ་སྣང་བ་འདི་ཁོ་ན། །ཀུན་རྫོབ་གཞན་ནི་ཅིག་ཤོས་སོ། །ཞེས་
གསུངས་པས། ཀུན་རྫོབ་ཏུ་གྲུབ་ཚད་དང་དོན་དམ་དུ་གྲུབ་ཚད་གཉིས་ཀ་
བསྟན་པའི་ཕྱིར་ཞེས་ཟེར་ལ། རང་རེའི་མཁས་པ་སྔ་མ་འགའ་ཞིག་གིས་ཀྱང་དེ་
བདེན་པར་སྣང་ཞེས་ཟེར་བ་ནི་རྗེ་བླ་མའི་གསུངས་དང་གཞུང་གི་དོན་གཉིས་ཀ་
ལ་ལེགས་པར་མ་བརྟགས་པའི་ཅ་ཅོར་ཟད་དོ། །དེ་འགོག་པ་ལ་མཁས་གྲུབ་
ཆེན་པོ་འཇམ་དབྱངས་བཞད་པའི་རྡོ་རྗེས། བདེན་གཉིས་ཀྱི་ལུང་དེའི་ཀུན་
རྫོབ་ཞེས་པ་ཡན་ཆད་ཀྱིས་ཀུན་རྫོབ་ཏུ་གྲུབ་པ་ནི་བ་ལང་རྫི་ཡན་ཆད་གྱི་བློ་ལ་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 65 .
སྣང་བ་འདི་ཁོ་ན་ཡིན་ལ་ཞེས་བཤད་ཅིང༌། ལྷག་མས་དོན་དམ་དུ་གྲུབ་ཚད་བ་
ལང་རྫི་སོགས་ལ་མི་སྣང་བར་བསྟན་པ་ཡིན་ཏེ། ཟུར་སྔ་མ་འགྲེལ་བ་འགྲེལ་
བཤད་དང་བཅས་པས་གྲུབ་པ་དེས་གཅིག་ཤོས་མི་སྣང་བ་ལ་བྱེད་པར་རིགས་་་་
པས་གྲུབ་པའི་ཕྱིར། དེས་ན་ཁྱེད་ཅག་ལྟར་ན་བ་ལང་རྫི་སོགས་གྲོལ་ཟིན་པར་
ཐལ། དེ་དག་ལ་ཆོས་གང་ཡང་བདེན་གྲུབ་ཏུ་མི་སྣང་བའི་ཕྱིར། དེ་དག་གིས་
དབུ་མའི་ལྟ་བ་རྙེད་ཟིན་པར་ཐལ། དེ་དག་ལ་ཆོས་ཐམས་ཅད་ཐ་སྙད་དུ་གྲུབ་
པར་སྣང་བའི་ཕྱིར། དེས་ན་གཞུང་དེས་ཀུན་རྫོབ་དང་དོན་དམ་དུ་གྲུབ་ཚུལ་
སྟོན་པ་མིན་གྱི་བདེན་གཉིས་ངོས་འཛིན་གྱི་གཞུང་ཡིན་ནོ་ཞེས་གསུངས་སོ། །དེ་
ནི་གཞུང་ཆེན་མོ་ལ་ནང་བྱན་ཆུད་པའི་མཁས་པ་ཆེན་མོའི་གསུང་གས་ཅན་ཡིན་
པས་ཤིན་ཏུ་ལེགས་མོད་ད་དུང་འདི་ལྟར་བཤད་ན་ལེགས་སམ་སྙམ་ཏེ། སྤྱིར་
དགག་བྱ་ལ་དོན་དམ་གྱི་ཁྱད་པར་སྦྱར་བའི་དོན་དམ་ལ་གཉིས་ཡོད་དེ། ཐོས་
བསམ་སྒོམ་གསུམ་གྱི་རིག་ཤེས་ལ་དོན་དམ་དང་དེས་སྔར་བཤད་པ་ལྟར་གྲུབ་པ་
ལ་དོན་དམ་དུ་གྲུབ་པར་བྱས་པ་གཅིག་དང་། བློ་གནོད་མེད་ཀྱི་དབང་གིས་
བཞག་པ་མིན་པའི་དོན་གྱི་སྡོད་ལུགས་སུ་ཡོད་པ་ལ་དོན་དམ་དུ་ཡོད་པར་་་་་་་
བཞག་པ་གཉིས་སོ། །དོན་དམ་དཔྱོད་པའི་རིགས་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་བའི་ལྷན་སྐྱེས་ཀྱི་བདེན་འཛིན་གྱིས་བདེན་པར་བཟུང་ཚུལ་ནི་ཕྱི་་
མ་ལྟར་ཡིན་ནོ། །དེའི་ཕྱིར་བདེན་མེད་སྒྲུབ་པའི་རྟགས་ཀྱི་དགག་བྱའི་གཙོ་བོ་
ནི་ཕྱི་མའི་བདེན་གྲུབ་ཉིད་ཡིན་པས་ལུགས་འདིའི་ལྟ་བ་གཏན་ལ་འབེབས་པ་་་་
རྣམས་ཀྱིས་ཀྱང་ཐོག་མར་རང་རྒྱུད་ཀྱི་བདེན་འཛིན་ངོས་གཟུང་བའི་ཚེ་ཕྱི་མའི་་
བདེན་གྲུབ་ཏུ་འཛིན་ཚུལ་ངོས་འཛིན་དགོས་པ་ཡིན་ནོ། །དེའི་ཕྱིར་སྔ་མའི་དོན་
དམ་དུ་གྲུབ་ཚུལ་དབུ་མ་སྙིང་བོ་རྩ་འགྲེལ་དང་དབུ་མ་རྒྱན་རྩ་འགྲེལ་སོགས་་་་་
ལས་རྒྱས་པར་བཤད་པ་རྗེ་བདག་ཉིད་ཆེན་པོ་རང་གིས་གསལ་བར་བཤད་པས།



· 66 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོན་དམ་པར་ཡོད་ཚུལ་དེ་ནི་དབུ་མ་སྣང་བ་མ་གཏོགས་པའི་རང་རྒྱུད་པའི་་་་་་
གཞུང་ཁུངས་ཐུབ་གཞན་ལས་གསལ་བར་མ་བཤད་པར་རྗེ་བླ་མས་བཞེད་པའི་
གོ་སྐབས་ག་ལ་ཡོད། །
འཇོག་ཚུལ་གཉིས་པའི་དབང་དུ་བྱས་པའི་དོན་དམ་དུ་ཡོད་ཚུལ་གསལ་་་་
བར་བཤད་པ་ནི་གཞུང་དེ་དག་ཏུ་ཁྱེད་ཅག་གིས་སྟོན་ཅིག་གིས་དང་ཁོ་བོས་་་་་
སྟོངས་གདབ་པར་བྱའོ། །གལ་ཏེ་ཁྱེད་ཅག་གིས་དྲངས་པ་བདེན་གཉིས་ཀྱི་ལུང་
དེས་འཇོག་ཚུལ་གཉིས་པའི་དབང་དུ་བྱས་པའི་དོན་དམ་དུ་གྲུབ་ཚུལ་བསྟན་པ་
ཡིན་ནོ་ཞེས་ཟེར་ན། ཚིག་གང་གིས་བསྟན་པ་སྟོན་ཅིག གལ་ཏེ། གཞན་ནི་
ཅིག་ཤོས་སོ། །ཞེས་པས་བསྟན་པ་ཡིན་ནོ་ཞེས་ཟེར་ན་དེ་ལྟར་ན་ཚིག་དེས་
བཤད་པའི་དོན་དམ་དུ་གྲུབ་ཚུལ་ལྟར་གྲུབ་པའི་ཆོས་ཅིག་མི་སྲིད་པར་ཐལ་ཏེ།
འཇོག་ཚུལ་གཉིས་པའི་དོན་དམ་ནི་བདེན་གྲུབ་ལ་བྱ་དགོས་ཤིང་བདེན་གྲུབ་་་་་
ཡོད་པར་འདོད་པའི་དབུ་མ་བ་མི་སྲིད་པའི་ཕྱིར། འདོད་ན། དོན་དམ་བདེན་
པ་མི་སྲིད་པར་ཐལ། དེ་གཞན་ནི་གཅིག་ཤོས་སོ་ཞེས་པའི་གཞུང་གི་སྐབས་ནས་
བསྟན་པའི་དོན་དམ་པ་དེར་ཡོད་པའི་ཕྱིར་རོ། །མ་གྲུབ་ན། འགྲེལ་བཤད་ལས་
གཞན་ནི་ཞེས་བྱ་བ་ནི་ཇི་ལྟར་སྣང་བ་ལས་གཞན་པའོ། །དེའི་ཕྱིར་འདིས་ནི་
རིགས་པ་ཇི་ལྟ་བ་བཞིན་ཉིད་ནི་དོན་དམ་པའི་བདེན་པའོ་ཞེས་སྟོན་ཏེ། ཞེས་
གསུངས་པའི་དོན་ཅི་ཡིན་སྟོན་ཅིག གལ་ཏེ་བདེན་གྲུབ་དོན་དམ་བདེན་པར་
འདོད་ན་ནི་དབུ་མ་བའི་དྲི་མ་བྲོ་བར་ཟད་དོ། །དེས་ན་བདེན་གཉིས་ཀྱི་ལུང་གི་
དོན་ནི་ཇི་ལྟར་སྣང་བ་འདི་ཁོ་ན། ཀུན་རྫོབ་ཞེས་པས་ཐ་སྙད་པའི་ཚད་མ་ལ་
ཡུལ་གྱི་གནས་ཚད་དང་མཐུན་པར་ཇི་ལྟར་སྣང་ཞིང་མཐོང་བ་འདི་ཁོ་ན་ཀུན་་་་
རྫོབ་བདེན་པ་ཞེས་ཕྱེད་སྔ་མས་མཚན་ཉིད་དང་ཕྱེད་ཕྱི་མས་མཚོན་བྱ་སྟོན་པ་་་་
ཡིན་ཞིང་། དེ་ཡང་སྣང་བའི་དོན་མཐོང་བ་ལ་བྱས་ནས་བ་ལང་རྫི་ཡན་ཆད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，67.
གྲུབ་མཐས་བློ་བསྒྱུར་མ་བསྒྱུར་གཉིས་ཀ་ལ་ཡུལ་སྟེང་དུ་ཇི་ལྟར་གནས་པ་མཐོང་
བ་དེ་ལྟར་ཀུན་རྫོབ་བདེན་པར་གནས་པར་བཤད་པ་ཡིན་གྱི་ཡང་དག་པར་གྲུབ་
པའི་དོན་ལ་ཀུན་རྫོབ་ཏུ་བཤད་པ་མ་ཡིན་ལ། ཁོ་ནའི་སྒྲས་ཀྱང་རིགས་ཤེས་
ཀྱིས་རྙེད་པ་ཉིད་གཅོད་པ་ཡིན་ནོ། །གཞན་ནི་ཅིག་ཤོས་སོ་ཞེས་པས་དེ་ལས་
གཞན་རིགས་ཤེས་ཀྱིས་རྙེད་པའམ་གྲུབ་པའི་དོན་ནི་གཅིག་ཤོས་དོན་དམ་་་་་་་་
བདེན་པའི་མཚན་ཉིད་ཡིན་ཞེས་པ་སྟེ། གཞན་ནི་ཞེས་པས་མཚན་ཉིད་དང་
གཅིག་ཤོས་སོ་ཞེས་པས་མཚོན་བྱ་བསྟན་པ་ཡིན་ནོ། །དེ་དག་ལ་དགོངས་ནས་
རྒྱལ་ཚབ་རྗེས་དེའི་ཕྱི་འགྲེལ་དུ། དེ་ཡང་ཐ་སྙད་པའི་ཚད་མས་རྙེད་པའི་དོན་
ཀུན་རྫོབ་བདེན་པར་འཇོག་པ་བཞིན་དུ་རིགས་ཤེས་ཀྱིས་རྙེད་པའི་དོན་ཁོ་ན་་་་་
དོན་དམ་བདེན་པ་ཡིན་ནོ་ཞེས་པའོ་ཞེས་གསུངས་སོ། །རང་འགྲེལ་འགྲེལ་
བཤད་དང་བཅས་པ་ལས་ཀྱང་དོན་དམ་བདེན་པར་གསལ་བར་བཤད་པས་་་་་
གཞུང་འདིས་རྟགས་ཀྱི་དགག་བྱའི་བདེན་ཚད་བསྟན་པར་ཤེས་རིག་དང་ལྡན་་་་
པ་སུ་ཞིག་སྨྲ། དེས་ན་རྗེ་བླ་མའི་གསུང་ལ་སྐྱོན་གྱི་གོ་སྐབས་ག་ལ་ཡོད། ཚུལ་
འདི་ལྟར་བཤད་ན་གཞུང་གི་དགོངས་པར་འགྲོ་ཚབ་ཤིན་ཏུ་ཆེ་སྟེ། རྗེ་བླ་མའི་
དགོངས་པ་ནི་དོན་དམ་པ་ལ་འཇོག་ཚུལ་གཉིས་ལས་ལྟ་བ་གཏན་ལ་འབེབས་པ་
ལ་ཕྱི་མ་ངེས་པ་ཤིན་ཏུ་གལ་ཆེ་བ་དང་ཕྱི་མའི་དོན་དམ་དུ་གྲུབ་ཚུལ་དབུ་མ་་་་་
སྣང་བ་མ་གཏོགས་པའི་གཞུང་གཞན་ལས་གསལ་བར་མི་འབྱུང་བ་ལ་དགོངས་་་
ནས་དེ་ལྟར་གསུངས་པ་ཡིན་པའི་ཕྱིར་དང་། བདེན་གཉིས་ཀྱི་ལུང་དོན་ཀྱང་
བཤད་མ་ཐག་པ་ལས་གཞན་དུ་དྲང་དུ་མེད་པའི་ཕྱིར་རོ། །ཞེས་སོགས་རྒྱས་
པར་གསུངས་པ་འདི་ནི་ངོ་མཚར་བའི་གཏམ་དུ་སྣང་ངོ༌། །
དྲི་བ། ལུང་དཔྱད་པ་གསུམ་གྱིས་དག་ཚུལ་ཇི་ལྟར་ཡིན། །
ལན། རྣམ་འགྲེལ་ལས། དོན་དེ་དག་ལ་མངོན་སུམ་དང༌། །རྗེས་དཔག་



68 .
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྣམ་པ་གཉིས་ཀྱིས་ཀྱང་། །གནོད་མེད་འདི་ནི་མི་བསླུ་བའོ། །ཞེས་གསུངས་པ་
ལྟར་བ་སྤྱི་རྟག་དངོས་དང་། བདག་གཙོ་བོ་དང་། ཁྲུས་ཀྱིས་སྡིག་པ་འདག་པ་
སྟེ། གཞན་གཞུང་གི་གནས་གསུམ་ལ་ཚད་མས་གནོད་པ་འཇུག་ཅིང་། རང་གི་
སྟོན་པའི་ལུང་ལས་གནས་གསུམ་བསྟན་པ་ལ་ཚད་མ་གསུམ་གྱིས་གནོད་པ་མེད་་
པ་ནི་ལུང་དཔྱད་གསུམ་གྱིས་དག་ཚུལ་དུ་རྣམ་འགྲེལ་ཊཱིཀ་ཆེན་སོགས་ལས་་་་་
གསུངས།
འདི་ལ་ཁ་ཅིག་གིས། དེ་མི་འཐད་པར་ཐལ། ལུང་ལ་དཔྱད་གསུམ་སྟོན་
པས་མ་ཁྱབ་པས་མཐོང་བ་མངོན་གྱུར་སྟོན་པ་ལ་མངོན་སུམ་ཚད་མས་ཞེས་་་་་་
སོགས་བྱས་ན་འབྲེལ་མེད་དུ་འགྱུར་བས་སྡེ་བདུན་རྒྱན་ལྟར་ལུང་དེའི་དོན་ལ་་་་
མཐོང་བ་མངོན་གྱུར་རྟོགས་པའི་མངོན་སུམ་ཚད་མས་གནོད་པ་མེད་ཅེས་
སོགས་བྱ་དགོས་པའི་ཕྱིར་ཟེར། འོན་ཀྱང༌། ཕར་ཕྱིན་གྱི་མཆན་འགྲེལ་ཟིན་
བྲིས་འཇམ་དབྱངས་འཛུམ་ཟེར་ལས། མཐོང་བ་མངོན་གྱུར་སྟོན་པའི་ཆ་ལ་
ཞེས་བྱས་ན་གནད་ཆེ་བར་ཊིཀ་ཆེན་རིགས་པའི་རྒྱ་མཚོར་གསུངས་ཞེས་་་་་་་་་
གསུངས་པས་དཔྱད་གཞི་ཅུང་ཙམ་ཡོད་སྙམ་མོ། །དཔྱད་པ་ཐ་མ་ལ་ཤིན་ལྐོག་
སྟོན་པར་ཡིད་ཆེས་རྗེས་དཔག་གིས་གནོད་པ་མེད་ཅེས་པ་དང་རང་ཚིག་འགལ་་
བས་གནོད་པ་མེད་ཅེས་པ་གཉིས་གནད་གཅིག་པར་རྗེ་བསྟན་པའི་སྒྲོན་མེའི་་་་་
ཕར་ཕྱིན་མཆན་ལས་གསུངས་ལ་རང་ཚིག་འགལ་བ་ལ་དངོས་ཤུགས་འགལ་བ་་་
དང་སྔ་ཕྱི་འགལ་བ་གཉིས་ཡོད་དེ། ཕར་ཕྱིན་མཆན་འགྲེལ་ལས། རང་ཚིག་
འགལ་བ་ལ་དངོས་ཤུགས་འགལ་བ་དང་། སྔ་ཕྱི་འགལ་བ་གཉིས་ལས། དང་
པོའི་དཔེར་བརྗོད་ནི་གཞལ་བྱའི་དོན་ཅན་གྱི་ཚད་མ་མེད་ཅེས་བདེན་ཞེན་གྱིས་
དམ་བཅས་པ་ལྟ་བུ་ཡིན་ལ། དེ་དངོས་སུ་ཚད་མའི་སྟེང་དུ་གཞལ་བྱ་འཇལ་
བྱེད་མེད་པར་དམ་བཅས་ནས་ཤུགས་ལ་ཚད་མས་གཞལ་བྱ་འཇལ་བྱེད་དུ་མེད་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
།
: 69.
པ་དེ་ཚད་མའི་གཞལ་བྱར་དམ་བཅས་པ་ཡིན་ལ། ཤུགས་ཀྱིས་དམ་བཅའ་དེ་
ཚིག་དེའི་བརྗོད་བྱ་ཙམ་ཡང་མིན་པས་ཤུགས་ནི་ཤུགས་བསྟན་ལ་དམ་བཅའ་་་་
གསུངས་པ་མིན་ཏེ། རྣམ་ངེས་དར་ཊཱིཀ་ལས། ཤུགས་ཀྱི་དམ་བཅའ་དེ་ཚིག་
དེའི་བརྗོད་བྱ་མ་ཡིན་པའི་ཕྱིར་དང་། ནས། དངོས་འགལ་ཚིག་དེའི་ཤུགས་ཀྱི་
བརྗོད་བྱར་སྟོན་པའི་ཚིག་མེད་པའི་ཕྱིར། ཞེས་གསུངས་པའི་ཕྱིར། ཞེས་
གསུངས་།
1:|: དཔྱད་པ་གསུམ་པ་དཔྱད་པ་དང་པོ་གཉིས་ཀར་བསྡུ་ཚུལ་ནི་རྐྱེན་གང་་་་་་
ལས་བདེ་བ་སྐྱེད་པ་དང་མི་སྐྱེད་པ་གཉིས་འགལ་བར་མངོན་སུམ་གྱིས་གྲུབ་པ།
སྦྱིན་སོགས་དཀར་ཆོས་སྤྱད་པ་ལས་བདེ་བ་འབྱུང་བར་བསྟན་པ་ལ་དེ་ལས་བདེ་
བ་མི་འབྱུང་བར་སྟོན་པའི་ལུང་རྣམ་དག་གཅིག་ཡོད་ན་དེས་གནོད་དགོས་ལ་དེ་
འདྲ་གཅིག་ཀྱང་སྟོན་རྒྱུ་མེད་པས་དེ་ལྟར་བསྟན་པ་ལ་གནོད་པ་མེད་པར་དངོས་
སྟོབས་ཀྱིས་འགྲུབ་སྟེ། དཔེར་ན་ཕྱི་རོལ་བས་ཁྲུས་ཀྱིས་སྡིག་པ་དག་པར་འདོད་
པ་ལ་གནོད་པ་སྟོན་ཚེ་ཆགས་སོགས་མངོན་དུ་གྱུར་བ་ན་ཁྲུས་བྱས་པས་དེ་ལ་མི་་
གནོད་པར་རང་གི་མངོན་སུམ་གྱིས་གྲུབ་ལ། དཔེར་ན་དེས་རྒྱུ་ཆགས་སོགས་ལ་
མི་གནོད་པས་འབྲས་བུ་འཁོར་བ་ལའང་མི་གནོད་པར་དངོས་སྟོབས་ཀྱིས་གྲུབ་་་
པས་ཆགས་སོགས་འཁོར་རྩར་བཤད་པ་དང་ཁྲུས་ཀྱིས་འཁོར་བ་ལས་གྲོལ་བར་་་
བཤད་པ་ནང་འགལ་བར་ཡང་དངོས་སྟོབས་ཀྱིས་གྲུབ་པ་བཞིན་ཡིན་པའི་ཕྱིར་་་
ཏེ། རྣམ་ངེས་ཊིཀ་ཆེན་ལས། གཞི་ཆོས་ཅན་ཁ་ཟས་ཟོས་པ་ལྟ་བུའི་སྟེང་དུ་བདེ་
བ་སྐྱེད་པར་ཡོངས་སུ་བཅད་པའི་སྟོབས་ཀྱིས་བདེ་བ་མི་སྐྱེད་པ་རྣམ་བཅད་ལ་་་་
ཁེགས་ཤིང་། ནས། ལུང་རྣམ་དག་གི་སྟེང་དུ་དེ་འདྲ་བའི་འགལ་བ་མེད་པར་
དངོས་སྟོབས་ཀྱི་ཚད་མས་རྟོགས་ནུས་པ་ཡིན་ནོ། །དེ་བཞིན་དུ་རང་ཚིག་འགལ་
བ་མེད་པ་ལ་ཡང་ཤེས་པར་བྱའོ། །ཞེས་གསུངས་པའི་ཕྱིར། དེས་ན་དཔྱད་པ་



: 70.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་པོ་གཉིས་ཀྱིས་དག་པ་ན་དཔྱད་པ་གསུམ་ཀའི་དག་པ་ཡིན་ཏེ་རྣམ་ངེས་་་་་
ཊཱིཀ་ཆེན་ལས། ཡུལ་གཉིས་རྣམ་པར་དག་པ་ན་དེའི་ཚེ་ཁས་ལེན་པའི་དུས་ཡིན་
ནོ། །ཞེས་ཇི་ལྟར་བརྗོད་ཅེ་ན། སྐྱོན་མེད་དེ། ནས། ཤིན་ཏུ་ལྐོག་གྱུར་སྟོན་པ་
དག་ལ་སྔ་ཕྱི་བ་དང་དངོས་ཤུགས་འགལ་བ་མེད་པ་ནི་དངོས་སྟོབས་ཀྱི་ཚད་་་་་་
མའི་གཞལ་བྱ་ཡིན་པས་ཡུལ་གཉིས་རྣམ་པར་དག་པ་ན་དཔྱད་པ་གསུམ་ཀའི་་་་
དག་པར་འགྱུར་བ་ཡིན་ནོ། །ཞེས་གསུངས་པའི་ཕྱིར། །
དྲི་བ། སྒྱུ་མའི་རྟའི་ངོ་བོ་ངོས་འཛིན་ཚུལ་ལ་ཐལ་རང་སོགས་ཨེ་
འདྲ། །
ལན། སྤྱིར་སྒྱུ་མའི་རྟའི་ངོ་བོ་ངོས་འཛིན་ཚུལ་ལ་ཐལ་རང་སོགས་མི་
མཐུན་མོད། ཐལ་རང་སོ་སོའི་འདོད་ཚུལ་ངོས་འཛིན་ཚུལ་མཁས་པའི་དབང་
བོ་རྣམས་ཀྱི་གསུང་ཟིན་མི་མཐུན་པ་མང་བས་འདི་ཡིན་ཞེས་ཁ་ཚོད་གཅོད་་་་་་
དཀའ་མོད། མཁས་པའི་དབང་བོ་འགའ་ཞིག་གི་གསུང་ཟིན་ཙམ་བཀོད་ན་
འདི་ལྟར། གུང་ཐང་བློ་གྲོས་རྒྱ་མཚོས། རྣལ་འབྱོར་སྤྱོད་པའི་དབུ་མ་རང་རྒྱུད་
པའི་ལུགས་ལ་སྒྱུ་མའི་རྟའི་ངོ་བོ་ལྡན་མིན་དང་། ཕྱི་དོན་འདོད་པ་ལེགས་ལྡན་
གྱི་ལུགས་ལ་དེའི་ངོ་བོ་གཟུགས་ཀྱི་སྐྱེ་མཆེད་དང༌། ཐལ་འགྱུར་བའི་ལུགས་
ལའང་དེའི་ངོ་བོ་ཀུན་བཏགས་པའི་གཟུགས་ཀྱི་སྐྱེ་མཆེད་དུ་འདོད་པར་བཞེད་་་
པ་ཡིན་ཏེ། དེ་ཉིད་ཀྱི་ཕར་ཕྱིན་ལས། དེ་ལྡན་མིན་དང་། ཞེས་དང་། གཟུགས་
ཀྱི་སྐྱེ་མཆེད་ཡིན་ཏེ། དབུ་མ་རྒྱས་པ་ལས། མདོ་སྡེ་སྤྱོད་པའི་དབུ་མ་བ་ལྟར་ན།
རྟ་གླང་ཕྱི་དོན་དང་ཀུན་བཏགས་པའི་གཟུགས་ཀྱི་སྐྱེ་མཆེད་ཡིན་པས་ཞེས་་་་་་་
གསུངས་པའི་ཕྱིར། ཞེས་སོགས་གསུངས་པའི་ཕྱིར། ཁ་ཅིག་གིས་དེ་མི་འཐད་
པར་ཐལ། ཞི་འཚོ་ལྟར་ན། སྒྱུ་མའི་རྟའི་ངོ་བོ་སེམས་ཀྱི་སྣང་ཆ་ཙམ་དུ་གྲུབ་
པའི་ཀུན་བཏགས་དང༌། ལེགས་ལྡན་འབྱེད་ལྟར་ན་དེའི་ངོ་བོ་ཀུན་བཏགས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
.71 .
དང༌། ཐལ་འགྱུར་བ་ལྟར་ན་སྒྱུ་མའི་རྟ་དབང་ཤེས་ལ་སྣང་བ་ཡིན་པས་
གཟུགས་ཀྱི་སྐྱེ་མཆེད་དུ་འདོད་པ་ཡིན་པའི་ཕྱིར་ཏེ། དེ་ལྟར་མཁས་པའི་དབང་
བོ་བསྟན་དར་ལྷ་རམས་པས་བཤད་པའི་ཕྱིར་ཏེ། དེ་ཉིད་ཀྱིས་མཛད་པའི་
གཅིག་དུ་བྲལ་ལས། དེས་ན་སེམས་ཙམ་པ་དང་ཞི་འཚོ་ལྟར་ན། སྒྱུ་མའི་རྟ་དང་
རྨི་ལམ་གྱི་གླང་བོ་དང་ཟད་པར་ཏིང་ངེ་འཛིན་གྱི་སྣང་བ་སོགས་སེམས་ཀྱི་སྣང་་་
ཆ་ཙམ་དུ་གྲུབ་པའི་ཀུན་བཏགས་དང་། མདོ་སྡེ་བ་དང་ལེགས་ལྡན་འབྱེད་ལྟར་
ན་ཀུན་བཏགས་པའི་གཟུགས་སུ་གྲུབ་པའི་ཀུན་བཏགས་ཡིན་པར་འདོད་དོ། །
ཐལ་འགྱུར་བ་ལྟར་ན་སྒྱུ་མའི་རྟ་དབང་ཤེས་ལ་སྣང་བ་ཡིན་པས་གཟུགས་ཀྱི་སྐྱེ་
མཆེད་དུ་བཞེད་ཚུལ་གོང་དུ་བཤད་པ་ལྟར་དང་། ཞེས་གསུངས་པའི་ཕྱིར། དེ་
མ་ཟད་ཡང་དེ་ཉིད་ལས། ཡང་རྟོག་གེའི་རིག་པ་རྣོ་ཤོས་དག་གིས་སྒྱུ་མའི་རྟ་
ལྡན་མིན་འདུ་བྱེད་ཡིན་བྱས་ན། རེ་ཞིག་དབྱུག་པའི་གནོད་པ་མ་གཏོགས་ལུང་
རིགས་ཀྱི་གནོད་པ་མེད་སྙམ་པ་འདུག་པས། དེ་དག་ནི་མ་གོ་བ་ཡིན་ཏེ། སྒྱུ་
མའི་རྟ་ཞེས་པ་དེའི་བཏགས་དོན་བཙལ་ན་ཤེས་པ་འཁྲུལ་བ་ལ་རྡེའུ་རྟར་སྣང་་་་
བ་ཙམ་ལས་གཞན་མི་རྙེད་པས་མིག་བསླད་པའི་ཤེས་པ་ལ་རྟར་སྣང་བ་ཙམ་སྒྱུ་
མའི་རྟ་ལ་ངོས་འཛིན་དགོས་པ་བཞིན་དུ། གཉིད་ཀྱིས་བསླད་པའི་ཤེས་པ་ལ་
རྟར་སྣང་བའང་རྨི་ལམ་གྱི་རྟར་འཇོག་དགོས་ཏེ། དེ་གཉིས་རིགས་པ་ཤིན་ཏུ་
མཚུངས་པའི་ཕྱིར། དེ་ལྟ་ན་རྨི་ལམ་གྱི་རྟ་ཆོས་ཅན། ལྡན་མིན་འདུ་བྱེད་ཡིན་
པར་ཐལ། སྒྱུ་མའི་རྟ་ལྡན་མིན་འདུ་བྱེད་ཡིན་པའི་ཕྱིར། རྟགས་ཁས། འདོད་
མི་ནུས་ཏེ། དེ་ལྡན་མིན་འདུ་བྱེད་མ་ཡིན་པ་རིགས་པའི་དབང་ཕྱུག་གི་དགོངས་
པ་ཡིན་པའི་ཕྱིར་ཏེ། རྣམ་འགྲེལ་ལས། དེ་ཀུན་དོན་ལྡན་ཕྱིར་ཞེ་ན། །འཐད་
མིན་རྨི་སོགས་རྣམ་གཞན་དུ། །མཐོང་ཕྱིར་འདུ་བྱེད་ལས་ཀྱང་མིན། །ཞེས་
གསུངས་པའི་ཕྱིར། ཁྱབ་སྟེ། འདུ་བྱེད་ལས་ཀྱང་མིན་ཞེས་པ་འདིས་སྒྱུ་མའི་རྟ་



• 72.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྡན་མིན་འདུ་བྱེད་ཅེས་འདོད་པ་དག་གི་ཞལ་ལ་རྒྱས་འདེབས་བྱེད་ཡིན་པས་་་་
དེང་ཕྱིན་ཆད་དེ་སྐད་མ་ཟེར་ཞིག འོ་ན་སྒྱུ་མའི་རྟ་དེ་གང་ཡིན་ཞེ་ན། དེ་ནི་
སྔར་བཤད་པ་ལྟར་དེ་འཇོག་བྱེད་ཀྱི་བློ་རྟོག་པ་ཡིན་པ་བཞིན་རྟོག་པས་བཏགས་
པའི་ཀུན་བཏགས་ཡིན་ཏེ། སྟོང་ཐུན་ལས། ཅི་རྟོག་མེད་དབང་ཤེས་ལ་རྟོག་
པས་བཏགས་པ་ཙམ་གྱིས་སྣང་བ་ཇི་ལྟར་འཆར་ཞེ་ན་དེ་འཆར་བ་འགལ་ན་ནི་་་
དབང་ཤེས་ལ་སྒྱུ་མའི་རྟ་གླང་གི་སྣང་བ་འཆར་མི་སྲིད་པར་ཐལ། སྒྱུ་མའི་རྟ་
གླང་རྟོག་པས་བཏགས་པ་ཡིན་པའི་ཕྱིར། ཞེས་གསུངས་པའི་ཕྱིར། ཞེས་
གསུངས་ཟེར་ལ། །
ཁ་ཅིག་གིས་དེ་ལྟར་བཤད་པ་ཡང་མི་འཐད་དེ། ། གུང་ཐང་བློ་གྲོས་ཀྱིས་
མཛད་པའི་ཕར་ཕྱིན་ལས། སྒྱུ་མའི་རྟ་དང་རྨི་ལམ་གྱི་རྟ་གཉིས་འཕྲལ་གྱིས་
འཁྲུལ་རྒྱུས་བསླད་པའི་ཤེས་པའི་སྣང་བ་ཙམ་དུ་མཚུངས་ལ། རྨི་ལམ་གྱི་རྟ་ལྡན་
མིན་མིན་པར། རྣམ་འགྲེལ་ལས། ཤེས་ཀུན་དོན་ལྡན་ཕྱིར་ཞེ་ན། །འཐད་མིན་
རྨི་སོགས་རྣམ་གཞན་དུ། །མཐོང་ཕྱིར་འདུ་བྱེད་ལས་ཀྱང་མིན། །ཞེས་པས་སྒྲུབ་
ཅིང་། སྒྱུ་མའི་རྟ་ཀུན་བཏགས་ཡིན་པ་སྟོང་ཐུན་ལས། ཅི་རྟོག་མེད་དབང་ཤེས་
ལ་རྟོག་པས་བཏགས་ཙམ་གྱི་སྣང་བ་ཇི་ལྟར་འཆར་ཞེ་ན། དེ་འཆར་བ་འགལ་
ན་ནི། དབང་ཤེས་ལ་སྒྱུ་མའི་རྟ་གླང་གི་སྣང་བ་འཆར་མི་སྲིད་པར་ཐལ། སྒྱུ་
མའི་རྟ་གླང་རྟོག་པས་བཏགས་པ་ཡིན་པའི་ཕྱིར། ཞེས་པས་སྒྲུབ་ནས་དེ་གཉིས་
རྟག་པ་ཡིན་པར་བཤད་པ་ཚིག་ལ་འགྲིག་པ་ལྟར་སྣང་ཡང་། དཔྱད་ན་སྙིང་བོ་
མེད་དེ། སྒྱུ་མ་མཁན་གྱི་རྒྱུད་ཀྱི་སྒྱུ་མའི་རྟ་རྟ་མ་ཡིན་པར་རྟོགས་པའི་རྟོག་པའི་
སྣང་ངོར་དེ་རྟར་སྣང་བ་མེད་པར་མ་ཟད། ། དེ་ལ་སྒྱུ་མའི་རྟ་ཡང་མི་སྣང་བའི་
ཕྱིར། མ་གྲུབ་ན། སྒྲ་རྟག་སྟོང་དུ་རྟོགས་པའི་རྟོག་པའི་སྣང་ངོར་སྒྲ་རྟག་པར་
སྣང་བ་ཡོད་པ་དང་། དེས་སྒྲ་ཡང་རྟོགས་པར་ཐལ། སྒྱུ་མའི་རྟ་རྟ་མ་ཡིན་པར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
.73
རྟོགས་པའི་རྟོག་པ་དེ་ལ་སྒྱུ་མའི་རྟ་རྟར་སྣང་བ་ཡོད་ལ། དེ་སྒྱུ་མའི་རྟ་འཇོག་
བྱེད་ཀྱང་ཡིན་པའི་ཕྱིར། རྟགས་ཁས། རྣམ་འགྲེལ་གྱི་ལུང་དེ་རྨི་ལམ་གྱི་སྔོ་
སོགས་སྣང་བའི་ཤེས་པ་བྱེ་སྨྲས་མིང་སྤྱི་ལྡན་མིན་གཟུང་དོན་དུ་བྱས་ནས་སྐྱེས་་་
པར་འདོད་པ་འགོག་བྱེད་ཡིན་གྱི་རྨི་ལམ་ལྡན་མིན་མིན་པ་སྟོན་པ་མིན་ཏེ།
ཊཱིཀ་ཆེན་ལས། དེ་ཚེའང་མིང་སོགས་ལྡན་པ་མིན་པའི་འདུ་བྱེད་གཟུང་དོན་ནོ། །
ཞེ་ན། སྔོ་སོགས་སུ་སྣང་བའི་རྨི་ལམ་གྱི་ཤེས་པ་ནི་མིང་སོགས་ལྡན་མིན་འདུ་
བྱེད་གཟུང་དོན་དུ་བྱས་པ་ལས་སྐྱེ་བ་མིན་ཏེ། དེ་ནི་སྔོན་པོ་ལ་སོགས་པའི་རྣམ་
པར་སྣང་གི་མིང་སོགས་ཀྱི་རྣམ་པར་མི་སྣང་བའི་ཕྱིར་རོ། །ཞེས་གསུངས་པའི་
ཕྱིར་དང༌། རྨི་ལམ་གྱི་སྔོ་སོགས་སྣང་བའི་བློ་ལ་རྟོག་པ་རྟོག་མེད་གཉིས་ཡོད་
པའི་སྔ་མའི་སྣང་བ་རྟག་པ་དང་། ཕྱི་མའི་སྣང་བ་ལྡན་མིན་པའི་ཕྱིར་ཏེ། རྣམ་
འགྲེལ་ལས། རྐུན་པོ་རྨི་སོགས་ཀྱིས་བསླངས་པས། །ཞེས་སོགས་ཀྱིས་གསལ་སྣང་
ཅན་གསུངས་པའི་ཕྱིར། ཞེས་དང༌། སྟོང་ཐུན་གྱི་དོན་སྒྱུ་མའི་རྟ་རྟ་ཡིན་པ་རྟོག་
བཏགས་ཙམ་ཡིན་པའི་དོན་ཡིན་ཏེ། གོང་དུ་དབང་ཤེས་ལ་སྣང་ཚུལ་ལྟར་ཞེན་
པ་འགོག་པ་གཙོ་བོར་མཛད་དོ། །ཞེས་དབང་ཤེས་ལ་མིང་བརྡའི་གཞིར་རང་
མཚན་གྱིས་གྲུབ་པར་སྣང་ཡང་དེ་ཀུན་བཏགས་ཡིན་པའི་དཔེ་ཡིན་པའི་ཕྱིར་རོ།།
ཞེས་གསུངས་པའི་ཕྱིར་ཞེས་སོགས་ཟེར། ཡང་ཁ་ཅིག་སྟོང་ཐུན་གྱི་ལུང་དོན་དེ་
ལྟར་བཤད་པ་མི་འཐད་དེ་བསྟན་དར་ལྷ་རམས་པས་གཅིག་དུ་བྲལ་ལས། ལུང་
ཤིན་ཏུ་གསལ་བས་སྒྱུ་མའི་རྟ་ཡིན་པ་ཀུན་བཏགས་ཡིན་གྱི་སྒྱུ་མའི་རྟ་དངོས་བོ་
ཡིན་པའི་ཞིབ་ཆ་འབྱེད་སྐད་ཡོད་པའང་ལེགས་པ་མ་ཡིན་ནོ། །ཞེས་གསུངས་
པའི་ཕྱིར་ཟེར། -
ཡང་ཁ་ཅིག་སྟོང་ཐུན་གྱི་ལུང་དོན་དེ་གཉིས་ཀ་གང་བྱས་ཀྱང་མི་འཐད་དེ།
དེ་ནི་སེམས་ཙམ་པའི་ལུགས་ལ་སྒྱུ་མའི་རྟ་ཡིན་པ་རྟོགས་པས་བཏགས་ཙམ་གྱི་



• 74.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཀུན་བཏགས་སུ་བཤད་པ་ཙམ་ཡིན་པའི་ཕྱིར། དེར་ཐལ། ལུང་དེ་ནི་ལེགས་
བཤད་སྙིང་བོ་ལས། གལ་ཏེ་སྔོན་པོ་རྟོག་པའི་ཞེན་གཞི་ཡིན་པ་རྟོག་པའི་དབང་
གིས་བཞག་པ་ཙམ་ཡིན་པའི་ཕྱིར། རྟོག་བྲལ་ལ་མི་སྣང་ངོ་ཞེ་ན། སྒྱུ་མའི་རྟ་
གླང་ཡིན་པ་ཡང་རྟོག་བྲལ་ལ་མི་སྣང་བར་འགྱུར་ཏེ། རྟོག་པས་བཞག་པ་ཙམ་
ཡིན་པའི་ཕྱིར་རོ། །ཞེས་གསུངས་པའི་དོན་བཤད་པའི་སྐབས་ཡིན་པའི་ཕྱིར།
ཞེས་ཟེར།།
ཡང་ཁ་ཅིག་གིས་ལེགས་ལྡན་གྱི་ལུགས་ལ་སྒྱུ་མའི་རྟ་གཟུག། ་ཀྱི་སྐྱེ་མཆེད་་་་
དུ་འདོད་པ་མི་འཐད་པར་ཐལ། དེ་ལྟར་འདོད་པ་ཐལ་འགྱུར་བའི་རྣམ་བཞག་
ཐུན་མོང་མ་ཡིན་པ་ཡིན་པའི་ཕྱིར། དེར་ཐལ། རྣམ་བཤད་དགོངས་པ་རབ་
གསལ་ལས། གཟུགས་བརྙན་ཡང་གཟུགས་ཀྱི་སྐྱེ་མཆེད་དུ་བཞེད་པ་ཡིན་ཏེ།
ནས། ཚུལ་དེ་དག་ནི་མིག་ལ་རྟ་གླང་དུ་སྣང་བའི་སྒྱུ་མ་དང་བྲག་ཆ་སོགས་ལ་
ཡང་ཤེས་པར་བྱ་སྟེ། ལུགས་དམ་པ་འདི་ཡི་རྣམ་བཞག་ཐུན་མོང་མ་ཡིན་པའོ། །
ཞེས་གསུངས་པའི་ཕྱིར་ཟེར། འདི་ལ་གུང་ཐང་བློ་གྲོས་ཀྱིས་ལེགས་ལྡན་གྱི་
ལུགས་ལ་སྒྱུ་མའི་རྟ་གཟུགས་ཀྱི་སྐྱེ་མཆེད་ཡིན་བྱས་ཀྱང་། རྣམ་བཤད་དགོངས་
པ་རབ་གསལ་ལས་གསུངས་པ་དེ་དང་མི་འགལ་ཏེ། དེ་ནི་གོང་དུ་གཟུགས་སྒྲ་
རང་མཚན་གྱིས་གྲུབ་པར་སྣང་བའི་དབང་ཤེས་དང་གཟུགས་བརྙན་བྱད་བཞིན་
དུ་སྣང་བའི་དབང་ཤེས་གཉིས་སྣང་ཡུལ་ལ་འཁྲུལ་མ་འཁྲུལ་འདྲ་བ་དང༌། སྒྱུ་
མའི་རྟ་རྟར་མེད་ཀྱང་རྟར་སྣང་བའི་སྒྱུ་མའི་རྟ་ཡོད་པ་བཞིན་དུ་སྔོ་སོགས་རང་་་་
མཚན་གྱིས་གྲུབ་པ་མེད་ཀྱང་། དེར་སྣང་བའི་སྔོ་སོགས་ཐ་སྙད་དུ་ཡོད་པ་དཔེ་
དོན་སྦྱོར་བ་ཐལ་འགྱུར་བའི་ལུགས་འདིའི་རྣམ་བཞག་ཐུན་མོང་མ་ཡིན་པ་ཡིན་་
གསུངས་པ་ཡིན་གྱི་གཟུགས་བརྙན་སོགས་གཟུགས་ཀྱི་སྐྱེ་མཆེད་དུ་བྱེ་སྨྲས་ཀྱང་་་་
འདོད་པའི་ཕྱིར་རོ། །ཞེས་གསུངས་སོ། །འདི་དག་གི་སྐབས་སུ་མཁས་དབང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 75.
རྣམས་ཀྱི་གསུང་ཟིན་གཏན་མི་འདྲ་བས་བློ་གསལ་ཞིང་ཡོད་གཞུངས་བ་དག་་་་་
གིས་དཔྱད་པར་བྱའོ། །
དྲི་བ། སྒྱུ་མའི་རྟའི་འཇོག་བྱེད་ལ་ཐལ་རང་སོགས་ཨེ་མཐུན། །
ལན། མི་མཐུན་ཏེ། འཇུག་པའི་ཊཱིཀ་ཆེན་ལས་དེ་ལྟར་སྒྱུ་མའི་སྣང་བ་ནི་
རྣལ་འབྱོར་སྤྱོད་པའི་དབུ་མ་བ་ལྟར་ན་རང་རིག་མངོན་སུམ་དང་། ཕྱི་རོལ་
ཁས་ལེན་པའི་རང་རྒྱུད་པ་ལྟར་ན་ས་ཕྱོགས་སམ་བར་སྣང་ལྟ་བུའི་གཞི་འཛིན་་་་
པའི་དབང་བོའི་མངོན་སུམ་གྱིས་འགྲུབ་ལ་ཞེས་གསུངས་པ་ལྟར། རྣམ་འབྱོར་
སྤྱོད་པའི་དབུ་མ་རང་རྒྱུད་པ་ལྟར་ན། སྒྱུ་མ་མཁན་པོའམ་མིག་བསླད་པའི་ལྟད་
མོ་བ་སྒྱུ་མར་མཐོང་ཐོས་ཡོད་པ་རྣམས་ཀྱི་རྒྱུད་ཀྱི་སྒྱུ་མའི་རྟ་རྟར་སྣང་བའི་མིག་
ཤེས་ཉམས་མྱོང་གི་རང་རིག་གིས་ངས་སྒྱུ་མའི་རྟ་དམིགས་སོ་ཞེས་ཡུལ་ཅན་གྱིས་
ཡུལ་དམིགས་པར་དྲན་པའི་ངེས་ཤེས་རང་སྟོབས་ཀྱིས་འདྲེན་པས་ན། རང་
རིག་གི་སྟོབས་ཤུགས་ཀྱིས་སྒྱུ་མའི་སྣང་བ་ཡོད་པར་འགྲུབ་པར་འགྱུར་བས་དེ་་་་
འདྲའི་རང་རིག་གི་སྟོབས་ཤུགས་ཀྱིས་བཞག་པར་འདོད་དོ། །བློ་གང་ཡིན་ཀྱང་
སྟོབས་ཤུགས་ཀྱིས་རྟོགས་པ་དང་ཤུགས་རྟོགས་གཉིས་མི་འདྲ་སྟེ། བློ་དེ་ལ་ཡུལ་
དེའི་རྣམ་པའང་མ་ཤར་རང་དུས་སུ་སྒྲོ་འདོགས་ཀྱང་མ་བཅད་ཀྱང་རྗེས་སུ་ཚད་
མ་གཞན་བརྒྱུད་པ་ལ་མ་ལྟོས་པར་སྒྲོ་འདོགས་བཅད་པ་དེ་སྔ་མའི་དོན་དང་།
བློ་དེ་ལ་ཡུལ་དེའི་རྣམ་པ་མ་ཤར་ཡང་ཡུལ་དེ་ལ་རང་དུས་སུ་སྒྲོ་འདོགས་བཅད་
པ་དེ་ཕྱི་མའི་དོན་ཡིན་ནོ། །མདོ་སྡེ་སྤྱོད་པའི་དབུ་མ་རང་རྒྱུད་པ་ལྟར་ན། གང་
ཟག་དེ་དག་གི་རྒྱུད་ལ་སྐབས་འགར་སྒྱུ་མའི་རྟ་རྟར་སྣང་བའི་མིག་ཤེས་དང་་་་་་
སྐབས་འགར་ས་ཕྱོགས་དང་བར་སྣང་ཅི་རིགས་འཛིན་པའི་མིག་ཤེས་ཚད་མ་སྐྱེ་་
སྲིད་པས། དེ་འདྲ་བའི་མིག་ཤེས་ཀྱིས་སྒྱུ་མའི་སྣང་བ་ཡོད་པ་ལ་ངེས་ཤེས་རང་
སྟོབས་ཀྱིས་འདྲེན་པས་དེས་བཞག་པ་ཡིན་ཞེས་བྱ་དགོས་པར་མངོན་ནོ། །ཐལ་



.76 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འགྱུར་བས། ། སྒྱུ་མའི་རྟ་རྟར་སྣང་བའི་མིག་ཤེས་རང་གི་སྣང་བ་ལ་མངོན་སུམ་
གྱི་ཚད་མ་ཡིན་པས་དེས་བཞག་པ་ཡིན་ནོ། །སྐབས་འདིར་རྣལ་འབྱོར་སྤྱོད་པའི་
དབུ་མ་རང་རྒྱུད་པའི་ལུགས་ལ་སྒྱུ་མའི་རྟ་འཇོག་བྱེད་ཀྱི་བློ་རྟོག་པ་ཡིན་མིན་་་་་
དང་། གོང་དུ་བཤད་པའི་འདི་བའི་ལུགས་ཀྱི་སྒྱུ་མའི་རྟ་འཇོག་བྱེད་དེ་སྒྱུ་མའི་
རྟ་རྟ་མ་ཡིན་པར་འཇོག་བྱེད་ཡིན་མིན་སོགས་དཔྱད་བྱ་ཅུང་ཟད་ཡོད་མོད་མང་
དོགས་ནས་མ་བྲིས་པས་གཞན་ལས་ཤེས་པར་བྱའོ། །
དྲི་བ། བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་རུང་
དང་བྲལ་བ་དེ་གཞི་ལམ་རྣམ་གསུམ་བདེན་མེད་དུ་སྒྲུབ་པར་བྱེད་པའི་་
རྒྱུ་དང་ཁྱབ་བྱེད་དང་རང་བཞིན་དང་དངོས་འབྲས་མ་དམིགས་པ་་་་་་
བཞིའི་གང་དུ་གཏོགས། །
ལན། སྤྱིར་སྟོང་ཐུན་ལས། ཁྱབ་བྱེད་མ་དམིགས་པའི་ཐ་སྙད་འབའ་ཞིག་
སྒྲུབ་ཡིན་གྱི་རང་བཞིན་མ་དམིགས་པ་མ་ཡིན་པར་བཤད་ལ། ཚད་མ་རིགས་
རྒྱན་དུ། ཐ་སྙད་འབའ་ཞིག་སྒྲུབ་རང་བཞིན་མ་དམིགས་པའི་ཕྱོགས་སུ་བསྡུ་
བར་གསུངས་ཤིང༌། ཀུན་མཁྱེན་བླ་མ་འཇམ་དབྱངས་བཞད་པས་རྗེའི་ཚད་
མའི་ལམ་ཊཱིཀ་ལས། ཁྱབ་བྱེད་མ་དམིགས་པའི་རྟགས་སམ་རང་བཞིན་མ་
དམིགས་པའི་རྟགས་སོ་ཞེས་པའི་ལུང་ལ་བརྟེན་ནས་གཉིས་ཀ་ཡིན་པར་བཤད་
ལ། ཡང་དབུ་མ་རྒྱན་གྱི་ཟིན་བྲིས་ལས། འདི་ནི་ཁྱབ་བྱེད་མ་དམིགས་པའི་ཐ་
སྙད་འབའ་ཞིག་སྒྲུབ་ཡིན་གྱི་རང་བཞིན་མ་དམིགས་པ་མ་ཡིན་ཞེས་གསུངས་་་་་་
པས་ཚིག་ཟིན་མི་འདྲ་བ་བྱུང་ཡང་འོན་ཀྱང་གུང་ཐང་བསྟན་སྒྲོན་གྱི་ཕར་ཕྱིན་་་་
མཆན་ལས། རང་བཞིན་མ་དམིགས་པ་ཡིན་ནམ་མིན་ཞེ་ན། དབུ་མ་རྒྱན་གྱི་
ཟིན་བྲིས་ལས། འདི་ཁྱབ་བྱེད་མ་དམིགས་པའི་ཐ་སྙད་སྒྲུབ་པ་ཡིན་གྱི་རང་
བཞིན་མ་དམིགས་པ་མིན་པས་དོན་གྲུབ་ཟིན་པའང་དོན་ལྡོག་གི་དོན་དུ་མི་་་་་་



ཁ་བ
༄༅
།།སྐབས་དང་པོའི་སྐོར་གྱི་དྲི་བ་དྲིས་ལན།
·77，
བཟུང་ངོ༌། །སྟོང་ཐུན་ལས། ཐ་སྙད་འབའ་ཞིག་སྒྲུབ་ཡིན་ལ། དེའི་ཕྱིར་ཐ་སྙད་
འབའ་ཞིག་ལ་རང་བཞིན་མ་དམིགས་པས་ཁྱབ་པ་མིན་ཞེས། །རང་བཞིན་མ་
དམིགས་པ་མིན་པར་གསུངས་པ་གོ་རྒྱུ་བཟང་བའི་དབང་དུ་བྱས་པ་སྟེ། གཏན་
ཚིགས་འདི་ལ་ཞེས་སོགས་ཀྱི་དོན་ཀ་ཤིས་བཤད་པ་དང་མཐུན་པར་ཡོད། ཅེས་
གསུངས་པ་དང་། ཡང་ཕར་ཕྱིན་མཆན་འགྲེལ་སོགས་ལས་བརྩམས་པའི་དྲིས་
ལན་ལས། གོང་གི་ཕར་མཆན་གྱི་དོན་འགྲེལ་སྐབས་དེ་ཉིད་ལས། དབུ་མ་རྒྱན་
གྱི་ཟིན་བྲིས་དང་། སྟོང་ཐུན་ལས། ཕྱིར་རྒོལ་དེའི་བློ་ལ་འཆར་ཚེ་འདི་ནི་བདེན་
མེད་དོ་ཞེས་ཐ་སྙད་སྦྱོར་མ་ནུས་པ་དེ་ཐ་སྙད་འབའ་ཞིག་སྒྲུབ་པ་ཡིན་གྱི་བདེན་་
གྲུབ་གྱི་གཅིག་དང་དུ་མ་གང་རུང་དང་བྲལ་བ་ལས་ལྷག་པའི་བདེན་གྲུབ་ཀྱི་་་་་
རང་བཞིན་མ་དམིགས་པ་ཁྱད་པར་བསྒྲུབ་ཏུ་མེད་ཅེས་གོ་བ་ལེན་ལུགས་དེའི་་་་
དབང་དུ་བྱས་ཀྱི། སྤྱིར་རང་བཞིན་མ་དམིགས་པ་ནི་དགག་བྱའི་དོན་ལྡོག་མ་
དམིགས་པ་རྟགས་སུ་བཀོད་པ་ལ་བྱེད་པས་དེ་མིན་པའི་དོན་དུ་གཟུང་བ་ཡིན་་་་
ལ། ཞེས་སོགས་གསུངས་པ་འདི་དག་ལ་དཔག་ན་ཁྱབ་བྱེད་མ་དམིགས་པ་དང་
རང་བཞིན་མ་དམིགས་པ་གཉིས་ཀ་ཡིན་པའི་ཕྱོགས་བཟུང་ན་བདེ་སྙམ་མོ། །
དྲི་བ། དགག་བྱ་སྒྱུ་མའི་དཔེ་དང་སྦྱོར་ཚུལ་ཇི་ལྟར་ཡིན། །
ལན། རྣམ་བཤད་རིན་ཆེན་གསལ་བའི་སྒྲོན་མེ་ལས། སྐབས་འདིར་བློའི་
དབང་གིས་བཞག་མ་བཞག་གི་ཁྱད་པར་སྒྱུ་མའི་དཔེ་དང་སྦྱོར་ཚུལ་ཡོད་དེ། སྒྱུ་
མའི་སྔགས་རྫས་ཀྱིས་མིག་བསླད་པའི་ལྟད་མོ་བ་དང་སྟོང་ཉིད་མ་རྟོགས་པའི་་་་
སེམས་ཅན་རང་ག་བའི་སྣང་ཚུལ་མཚུངས། དེ་བཞིན་དུ་སྒྱུ་མ་མཁན་དང་སྟོང་
ཉིད་དོན་སྤྱིའི་ཚུལ་གྱིས་རྟོགས་པའི་ལྟ་བ་རྙེད་པའི་གང་ཟག་མཚུངས། མིག་མ་
བསླད་པའི་གང་ཟག་དང་སྟོང་ཉིད་མངོན་སུམ་དུ་རྟོགས་པའི་བྱང་འཕགས་་་་་
མཉམ་བཞག་པ་མཚུངས་པ་ཡིན་པའི་ཕྱིར།



: 78 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་པོ་མཚུངས་ཏེ། ལྟད་མོ་བས་སྒྱུ་མའི་རྟ་གླང་བློ་འཁྲུལ་བའི་དབང་
གིས་བཞག་པ་མ་ཡིན་པར་དོན་རང་ངོས་ནས་གྲུབ་པའི་རྟ་གླང་མཚན་ཉིད་པར་
སྣང་ཞེན་གཉིས་ཀ་ཡོད་པ་ལྟར། སྟོང་ཉིད་མ་རྟོགས་པའི་ཐ་མལ་རང་ག་བ་ལ་
ཆོས་གང་སྣང་ཡང་བློ་ལ་སྣང་བའི་དབང་གིས་བཞག་པ་མ་ཡིན་པར་ཡུལ་རང་་་
གི་སྡོད་ལུགས་ཀྱི་ངོས་ནས་གྲུབ་པ་དེ་སྣང་ཞེན་གཉིས་ཀ་ཡོད་པས་མཚུངས་པའི་
ཕྱིར། །
གཉིས་པ་མཚུངས་ཏེ། སྒྱུ་མ་མཁན་གྱི་སྒྱུ་མའི་རྟ་གླང་རྟ་གླང་དུ་སྣང་ཡང་
དེ་བློ་འཁྲུལ་བའི་དབང་གིས་བཞག་པའི་སྡོད་ལུགས་སུ་འཛིན་པས་རྟ་གླང་དུ་་་་་
ཞེན་པ་མེད་པ་ལྟར། དེ་འདྲའི་ལྟ་བ་རྟོགས་པའི་གང་ཟག་གིས་ཆོས་ཐམས་ཅད་
བདེན་གྲུབ་དུ་སྣང་ཡང་བློའི་དབང་གིས་བཞག་པའི་སྡོད་ལུགས་སུ་རྟོགས་པས་་་
བདེན་གྲུབ་དུ་ཞེན་པ་མེད་པ་གཉིས་མཚུངས་བའི་ཕྱིར། །
གསུམ་པ་མཚུངས་ཏེ། མིག་མ་བསླད་པས་སྒྱུ་མའི་རྟ་གླང་རྟ་གླང་དུ་སྣང་
ཞེན་གཉིས་ཀ་མེད་པ་ལྟར། བྱང་སེམས་འཕགས་པའི་མཉམ་བཞག་གི་ངོར་
བདེན་གྲུབ་དུ་སྣང་ཞེན་གཉིས་ཀ་མེད་པ་གཉིས་མཚུངས་པའི་ཕྱིར་རོ། །ཞེས་
གསུངས་པ་ལྟར་ཡིན་ནོ། །
མཁྱེན་གསུམ་རྩོད་སྤོང་གི་སྐོར།
དྲི་བ། བསྟན་བཅོས་མངོན་རྟོགས་རྒྱན་གྱི་མཆོད་བརྗོད་ཀྱི་བསྟོད་
ཡུལ་ལ་མངོན་རྟོགས་བརྒྱད་ཨེ་ཡོད། །
ལན། མཆན་འགྲེལ་གསེར་གྱི་ལྡེ་མིག་ལས། མངོན་རྟོགས་བརྒྱད་ཐམས་
ཅད་ཡིན་ཀྱང་དེ་ལ་དངོས་སུ་མཁྱེན་གསུམ་ཙམ་སྨོས་པ་ནི། ཐམས་ཅད་མཁྱེན་
པ་ཉིད་གསུམ་གྱིས་དོན་མངོན་རྟོགས་བརྒྱད་བསྡུས་པས། མཁྱེན་གསུམ་ལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
·79.
བསྟོད་པས་གཞན་ལྔ་ལ་བསྟོད་པར་འགྱུར་བ་སོགས་ཐུགས་ལ་བཞག་ནས་དེ་་་་་
ལྟར་མཛད་དོ། །ཞེས་གསུངས་པ་ལྟར་མཁྱེན་གསུམ་གྱིས་མངོན་རྟོགས་བརྒྱད་
བསྡུས་པས་མཁྱེན་གསུམ་ལ་བསྟོད་པས་གཞན་ལྔ་ལ་དོན་གྱིས་བསྟོད་པར་་་་་
འགྱུར་བ་ཡིན་པས་འདིའི་བསྟོད་ཡུལ་ལ་མངོན་རྟོགས་བརྒྱད་ཀ་ཡོད་དོ། །
སྐབས་འདིར་བསྡུས་ཚུལ་ཡོད་དེ། མཁྱེན་གསུམ་གྱིས་མངོན་རྟོགས་བརྒྱད་
ཉམས་ལེན་གྱི་ཚུལ་གྱིས་བསྡུས་པའི་ཕྱིར་ཏེ། མངོན་རྟོགས་བརྒྱད་པོའི་གང་
རུང་ཡིན་ན་མཁྱེན་གསུམ་གང་རུང་ཉམས་སུ་ལེན་པའི་སྦྱོར་བའི་བསྒོམ་བྱའི་་་་་
རྣམ་པ་ཡིན་པས་ཁྱབ་པའི་ཕྱིར་རོ། ། །
མྱང་འདས་ཀྱི་སྐོར།
དྲི་བ། ཐེག་ཆེན་གྱི་གྲུབ་མཐའ་སྨྲ་བ་རྣམས་ཀྱི་ལུགས་ལ་མྱང་
འདས་ཀྱི་མཚན་ཉིད་དང་ངོ་བོ་སོགས་ཇི་ལྟར་འཇོག
ལན། སེམས་ཙམ་པའི་ལུགས་ལ། ཉོན་སྒྲིབ་སྤངས་བའི་ཆོས་དབྱིངས་སོ་
སོར་བརྟག་འགོག་དེ་མྱང་འདས་ཀྱི་མཚན་ཉིད། དབྱེ་ན་ལྷག་བཅས་མྱང་
འདས། ལྷག་མེད་མྱང་འདས། མི་གནས་པའི་མྱང་འདས་གསུམ། ཉོན་མོངས་
སྤངས་ཀྱང་ཉོན་མོངས་པས་བསྐྱེད་པའི་སྡུག་བསྔལ་གྱི་ཕུང་བོ་ཙམ་ལྷག་མར་་་་་
ལུས་པའི་སྐབས་ཀྱི་མྱང་འདས་དེ་ལྷག་བཅས་མྱང་འདས་ཀྱི་མཚན་ཉིད། དེ་ལ་
ཉན་རང་གཉིས་ཀའི་ལྷག་བཅས་མྱང་འདས་གཉིས་ཡོད། ཉོན་མོངས་སྤངས་
པར་མ་ཟད་དེས་བསྐྱེད་པའི་སྡུག་བསྔལ་གྱི་ཕུང་བོ་ཡང་སྤངས་བའི་མྱང་འདས་་
དེ་ལྷག་མེད་མྱང་འདས་ཀྱི་མཚན་ཉིད། དེ་ལ་ཐེག་པ་གསུམ་ཀའི་མྱང་འདས་
གསུམ་ཡོད། སྲིད་པ་དང་ཞི་བ་གཉིས་ཀྱི་མཐའ་སྟེ་རྒུད་པའམ་དམན་པ་གཉིས་
ལས་གྲོལ་བའི་མྱང་འདས་དེ་མི་གནས་པའི་མྱང་འདས་ཀྱི་མཚན་ཉིད་ཡིན་ཏེ།



• 80.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདིའི་དམན་པ་དེ་མྱ་ངན་ལ་བྱེད་དགོས་པའི་ཕྱིར། རྣམ་བཤད་རིགས་པ་ལས།
མཐའ་ནི་ཟད་དང་འཇུག་ཆ་དང༌། །ཉེ་དང་ཕྱོགས་དང་སྨད་པ་ལ།	།ཞེས་
གསུངས་བའི་ཕྱིར། སྒྲིབ་གཉིས་སྤངས་པའི་མྱང་འདས་དེ་ཐེག་ཆེན་གྱི་མྱང་
འདས་ཀྱི་མཚན་ཉིད། ལུགས་འདིས་མྱང་འདས་ཀྱི་ངོ་བོ་ཆོས་དབྱིངས་སུ་
འདོད་དོ། །
རང་རྒྱུད་པའི་ལུགས་ལ། ཉོན་སྒྲིབ་སྤངས་བའི་སོ་སོར་བརྟག་འགོག་དེ་
མྱང་འདས་ཀྱི་མཚན་ཉིད། དབྱེ་ན། ལྷག་བཅས་ཀྱི་དེ་དང༌། ལྷག་མེད་ཀྱི་དེ།
མི་གནས་པའི་མྱང་འདས་གསུམ་ཡོད། ཉོན་སྒྲིབ་སྤངས་ཀྱང་སྔ་མའི་ལས་ཉོན་
གྱིས་འཕངས་པའི་སྡུག་བསྔལ་གྱི་ཕུང་བོའི་ལྷག་མ་ཙམ་དང་བཅས་པའི་སྐབས་་་
ཀྱི་མྱང་འདས་དེ་ལྷག་བཅས་མྱང་འདས་ཀྱི་མཚན་ཉིད། འདི་ལ་ཉན་རང་གི་དེ་
གཉིས་ཡོད། ཤེས་སྒྲིབ་ཕྲ་རགས་གང་ཡང་མ་སྤངས་པར་ཉོན་སྒྲིབ་ཙམ་སྤངས་
བའི་རབ་ཏུ་ཕྱེ་བའི་ཐེག་དམན་གྱི་མྱང་འདས་དེ་ཉན་ཐོས་ཀྱི་མྱང་འདས་ཀྱི་་་་་
མཚན་ཉིད། དེ་ལ་ཉན་ཐོས་ཀྱི་ལྷག་བཅས་ལྷག་མེད་གཉིས་ཡོད། ཉོན་སྒྲུབ་
དང་ཕྱི་རོལ་དོན་འཛིན་གྱི་རྟོག་པ་གཉིས་སྤངས་བའི་དམན་པའི་མྱང་འདས་དེ་་
རང་རྒྱལ་གྱི་མྱང་འདས་ཀྱི་མཚན་ཉིད། རང་རྒྱལ་གྱི་མྱང་འདས་ཀྱི་མཚན་ཉིད་
རྣམ་འབྱོར་སྤྱོད་པའི་དབུ་མ་རང་རྒྱུད་པ་མ་གཏོགས་རང་སྡེ་གཞན་ལ་ཉན་ཐོས་
དང་འདྲ་སྟེ་ཉན་རང་གཉིས་ཀའི་སྤངས་བྱ་འདྲ་བའི་ཕྱིར། མི་གནས་པའི་མྱང་
འདས་ཀྱི་མཚན་ཉིད་སེམས་ཙམ་པ་དང་མཐུན། སྒྲིབ་གཉིས་སྤངས་བའི་མཐར་
ཐུག་གི་སོ་སོར་བརྟག་འགོག་དེ་ཐེག་ཆེན་གྱི་མྱང་འདས་ཀྱི་མཚན་ཉིད། །
ཐལ་འགྱུར་བའི་ལུགས་ལ་འཇུག་ཤེས་ལ་ཡུལ་དྲུག་གང་རུང་རང་ངོས་ནས་
གྲུབ་པར་སྣང་བའི་བློ་མངོན་གྱུར་བ་དང་བཅས་པའི་མྱང་འདས་དེ་ལྷག་བཅས་་
མྱང་འདས་ཀྱི་མཚན་ཉིད། དབྱེ་ན་ཉན་རང་དགྲ་བཅོམ་རྗེས་ཐོབ་པའི་རྒྱུད་ཀྱི་



ན་མོ
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 81 ·
ལྷག་བཅས་མྱང་འདས་གཉིས་ཡོད། འཇུས་ཤེས་དྲུག་གང་ལ་ཡང་རང་ངོས་
ནས་གྲུབ་པར་སྣང་བ་མེད་པའི་མཉམ་བཞག་ཟག་མེད་དང་བཅས་པའི་མྱང་་་་་་
འདས་དེ་ལྷག་མེད་མྱང་འདས་ཀྱི་མཚན་ཉིད་དུ་འདོད་དོ། །འོན་ཀྱང་། བསོད་
གྲགས་པའི་ཕར་ཕྱིན་སྤྱི་དོན་ལས། གཉིས་པ་ཐེག་ཆེན་གྱི་དབང་དུ་བྱས་པ་ཡོད་
དེ། གཟུགས་སྐུ་གཉིས་བདེན་འཛིན་བག་ཆགས་དང་བཅས་པ་སྤངས་ཤིང་ཟག་
མེད་ཀྱི་ཕུང་བོ་ལྔ་དང་བཅས་པའི་རྒྱུ་མཚན་གྱིས་ལྷག་བཅས་མྱང་འདས་སུ་་་་་་
བརྗོད་པ་དང་། ངོ་བོ་ཉིད་སྐུ་དེ་སྤངས་ཤིང་ཕུང་བོ་དང་བྲལ་བའི་རྒྱུ་མཚན་
གྱིས་ལྷག་མེད་མྱང་འདས་སུ་བརྗོད་པའི་ཕྱིར་ཏེ། གསེར་འོད་དམ་པ་ལས། སྐུ་
དེ་གཉིས་ལ་དགོངས་ཏེ་སངས་རྒྱས་བཅོམ་ལྡན་འདས་རྣམས་ཕུང་བོའི་ལྷག་མ་་་
དང་བཅས་པའི་མྱ་ངན་ལས་འདས་པ་སྟེ་ཞེས་བྱའོ། །ཆོས་ཀྱི་སྐུ་ལ་དགོངས་ཏེ་
ཕུང་བོ་ལྷག་མ་མེད་པའི་མྱ་ངན་ལས་འདས་པ་ཞེས་བྱའོ། །ཞེས་གསུངས་པ་
དང་། དེའི་དགོངས་འགྲེལ་སྐུ་གསུམ་ལ་འཇུག་པའི་སྒོར་ཡང་། ཕུང་བོར་
བཅས་པའི་མྱ་ངན་འདས། །ཐུབ་སྐུ་གཉིས་ལ་བཞག་པ་ཡིན། །ཕུང་བོ་ཀུན་དང་
བྲལ་བའི་ཕྱིར། །ཆོས་ཀྱི་སྐུ་ལ་ཕུང་བོ་མེད། །ཅེས་གསུངས་བའི་ཕྱིར། ཐལ་
འགྱུར་བའི་ཚད་ལྡན་གྱི་ལུང་རྣམས་ལས། ཆོས་ཉིད་ལ་མངོན་སུམ་དུ་མཉམ་
པར་བཞག་པའི་སློབ་པ་འཕགས་པའི་མཉམ་བཞག་གི་ངོ་བོར། བདེན་སྣང་གི་
ལྷག་མ་མེད་པའི་ལྷག་མེད་དང་དེ་ལས་ལངས་པའི་རྗེས་ཐོབ་ཀྱི་སྐབས་སུ་བདེན་
སྣང་གི་ལྷག་མ་ཡོད་པས་ལྷག་བཅས་སུ་བཤད་པ་ནི། དངོས་བོ་ལ་གནས་པའི་
བཤད་པ་ཡིན་པས་རང་རྒྱུད་པའི་ལུགས་དང་འགལ་བར་མི་སེམས་ཏེ། དེ་ཙམ་
ཞིག་རང་རྒྱུད་པས་ཁས་ལེན་ཅིང་ཐལ་འགྱུར་བས་ཀྱང་དེ་དག་མྱང་འདས་སུ་མི་
བཞེད་པའི་ཕྱིར་རོ། །ཞེས་གསུངས་པས། འདི་དག་གི་སྟེང་ན་དཔྱད་གཞི་ཡོད་
སྙམ་མོ། །



: 82 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སེམས་ཙམ་པ་དང་ཐལ་འགྱུར་བ་གཉིས་ཀས་འགོག་བདེན་ཆོས་ཉིད་དུ་་་་་
འདོད་པར་ཡབ་སྲས་ཀྱི་གཞུང་ཀུན་མཐུན་ལ། དེ་ཡང་ཐལ་འགྱུར་བའི་ལུགས་
ལ་འགོག་བདེན་ཆོས་དབྱིངས་སུ་འདོད་དགོས་པའི་གནད་ནི་ཐེག་པ་གསུམ་གྱི་་་
རྣམ་གྲོལ་ལམ་གྱིས་རང་སྟེང་གི་ཆོས་ཉིད་དེ་མངོན་སུམ་དུ་འཇལ་བ་ན་རང་་་་་
རང་གི་ངོས་སྐལ་གྱི་སྒྲིབ་པ་ཆོས་ཉིད་དེའི་སྟེང་དུ་ཟད་པ་ཡིན་ལ། དེ་ཡང་སྒྲིབ་
པ་ཟད་པའི་ཟད་ཆ་དེ་རྣམ་གྲོལ་ལམ་གྱི་སྟེང་གི་ཆོས་ཉིད་ལས་གཞན་དུ་བཙལ་་་
ན་ཟད་པ་དེ་ཉིད་བཏགས་དོན་བཙལ་ནས་བཞག་པར་འགྱུར་བའི་ཕྱིར། འདི་
ནི། ཕར་ཕྱིན་མཆན་འགྲེལ་གསེར་གྱི་ལྡེ་མིག་ལས། ཆོས་དབྱིངས་སུ་འདོད་ཚུལ།
སྤྲིན་ནམ་མཁའ་ལ་ཡལ་བ་ན་ནམ་མཁའ་ལས་ལོགས་སུ་ཟད་ཆ་མེད་པ་ལྟར།
སྒྲིབ་པ་ཆོས་དབྱིངས་སུ་ཟད་པའི་ཆ་ཡང་ཆོས་དབྱིངས་ལས་གཞན་མེད་དོ། །
ཞེས་གསུངས་པ་ལྟར་འདོད་དགོས་སོ། །
སེམས་ཙམ་པའི་ལུགས་ལ་འགོག་བདེན་ཆོས་དབྱིངས་སམ་དེ་བཞིན་ཉིད་་་
དུ་འདོད་ཚུལ་ནི། གསེར་ཕྲེང་ལས། སེམས་ཀྱི་རང་བཞིན་དྲི་བྲལ་དུ་གནས་
གྱུར་བའང་འགོག་བདེན་དུ་འདོད་དགོས་སོ། །ཞེས་གསུངས་པ་ལྟར་སེམས་ཀྱི་
རང་བཞིན་འོད་གསལ་བ་ནམ་མཁའ་ལྟ་བུ་དེ་ཉིད་སོ་སྐྱེ་ལ་ཡོད་ཀྱང༌། དྲི་མའི་
སྤྲིན་གྱིས་བསྒྲིབས་པས་འགོག་བདེན་དུ་མི་འཇོག་ལ། ནམ་ཞིག་ན་སྤྲིན་ནམ་
མཁའི་དབྱིངས་སུ་ཟད་པ་ལྟར་དྲི་མ་གློ་བུར་བ་རྣམས་དེའི་ངོ་བོར་ཟད་པ་ན་་་་་་
རང་བཞིན་འོད་གསལ་བ་དེ་ཉིད་འགོག་བདེན་དུ་འགྱུར་བར་འདོད་དོ། །
འདིའི་སྐབས་སུ་ཁ་ཅིག་གིས། སེམས་ཙམ་པའི་ལུགས་ལ་འགོག་བདེན་ཤེས་པ་
ཞིག་ཏུ་འདོད་དགོས་ཏེ། ཤཱཀྱ་བློས། བྱང་སེམས་ཆོས་བདག་མེད་དུ་མཁྱེན་པས་
ནི་གཉིས་ཀྱིས་སྟོང་བའི་རང་རིག་པ་ཁོ་ན་མ ཁྱེན་ནོ། །ཞེས་གསུངས་པའི་ཕྱིར་
དང༌། རྣམ་འགྲེལ་ཊཱིཀ་ཆེན་ལས། སེམས་ཀྱི་རང་བཞིན་འོད་གསལ་ཞེས་བརྗོད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
83，
པ་གང་ཡིན་པ་ཤེས་པ་རྣམས་ཀྱི་མྱོང་བ་གསལ་རིག་གི་ཆ་ཞེས་པ་ནས། འདི་
དང་ཤེས་པའི་འཛིན་རྣམ་ལ་ཁྱད་པར་མེད་དོ། །ཞེས་དང་། ཡོངས་གྲུབ་ཀྱི་
མཚན་ཉིད་རང་གིས་མྱོང་བྱར་གྱུར་བའི་ཤེས་པའི་གནས་ལུགས་གང་ཞིག་
གཉིས་སྣང་དང་བྲལ་བའི་གསལ་རིག་ཅེས་ཤེས་པར་བྱའོ། །ཞེས་གསུངས་པའི་
ཕྱིར་དང་། འཐད་ལྡན་ལས། ངེས་པར་ལེགས་པའི་རང་བཞིན་དུ་གྱུར་བའི་
སེམས་ནི་འགོག་པའོ། །ཞེས་གསུངས་པའི་ཕྱིར་ཟེར་ལ། དེ་མི་འཐད་པར་གུང་
ཐང་བདེན་བཞི་ལས། འོན་ཀྱང་ལུང་དེའི་དོན་ནི། རྣམ་ངེས་དར་ཊཱིཀ་ལས་
སེམས་རྒྱུད་ཀྱི་སྟེང་ན་ཡོད་པའི་ངེས་ལེགས་ཀྱི་རང་བཞིན་གློ་བུར་དྲི་བྲལ་དེ་་་་་་
ཉིད་འགོག་བདེན་དུ་འདོད་པས། གློ་བུར་དྲི་བྲལ་གྱི་ཁྱད་གཞི་ངོས་འཛིན་པ་
ཡིན་གྱི་སེམས་འགོག་བདེན་གྱི་མཚན་གཞིར་སྟོན་པ་མིན་ནོ། ཞེས་གསུངས་པ་
ལྟར་བྱ་དགོས་ཏེ། བསྡུ་བ་ལས། འགོག་པའི་བདེན་པ་དང་ཕུང་བོ་རྣམས་ནི་
གཅིག་གིས་གཅིག་མ་བསྡུས་ཏེ། འགོག་པ་ནི་དེ་དག་ཉེ་བར་ཞི་བའི་རབ་ཏུ་ཕྱེ་
བ་ཡིན་པའི་ཕྱིར་རོ། །ཞེས་དང་དོན་དམ་བདེན་པ་མཚན་ཉིད་ལྔ་ལྡན་དུ་
གསུངས་པ་སོགས་གྲུབ་མཐའ་འདིའི་རྩ་བར་གྱུར་བ་མཐའ་དག་གིས་འགྲུབ་་་་་
པས་སོ། ། ཞེས་གསུངས་པས། འདི་ལྟར་བྱ་དགོས་སྙམ་མོ། །
ཡང་འགའ་ཞིག་གིས་རང་རྒྱུད་པའི་ལུགས་ལ་འགོག་བདེན་ཀུན་རྫོབ་་་་་་་་
བདེན་པར་འདོད་དགོས་ཏེ། ཡིག་ཆའི་སྐབས་བརྒྱད་པའི་མཐའ་དཔྱོད་ལས།
འགོག་བདེན་ལ་ཀུན་རྫོབ་བདེན་པའི་ཁྱབ་པའི་ཕྱིར་ཞེས་གསུངས་བའི་ཕྱིར་་་་་་
དང་། དྲང་ངེས་མཆན་ལས་ཆོས་ཉིད་ནི་བཅོས་མ་མ་ཡིན་པ་ཞིག་ཡིན་དགོས་
སྙམ་ནས་རང་རྒྱུད་པ་སོགས་འགོག་བདེན་ཆོས་ཉིད་མ་ཡིན་པར་བཞེད་ལ།
ཞེས་གསུངས་པའི་ཕྱིར་དང༌། ཚད་མའི་དཀའ་གནད་དུས་ཀྱི་མེ་ལུང་ལས་
གསེར་འཕྲེང་ལས། འགོག་བདེན་ལ་དེ་བཞིན་ཉིད་ཀྱིས་ཁྱབ་པར་འདོད་པ་



，84.
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་དེ་ལས་ལྡོག་སྟེ་སྨྲ་བར་འདོད་པ་གཉིས་ཀ་མི་འཐད་དེ། ཞེས་པ་ལྟར་ན་
འགོག་བདེན་སྟོང་ཉིད་དུ་འདོད་པའི་རང་རྒྱུད་པ་ཡང་ཡོད་པར་ཁས་ལེན་་་་་་
དགོས་ན་ཅུང་མི་བདེ་བས་ལུང་དེའི་་དགོངས་པ་བཙལ་བར་བྱའོ། །ཞེས་
གསུངས་པའི་ཕྱིར་དང༌། བསོད་གྲགས་པའི་ཕར་ཕྱིན་སྤྱི་དོན་ལས། དེས་ན་
ལུགས་འདི་ལ་དེ་བཞིན་ཉིད་འདིར་བསྟན་ཡང་དག་མཐར་བྱེད་ཅིང་། དེ་
བཞིན་ཉིད་དང་འགོག་བདེན་རྣམ་པ་ཐམས་ཅད་དུ་འགལ་བས་འགོག་བདེན་་་་
དོན་དམ་བདེན་པར་བཞེད་པའི་ཤིང་རྟ་ཆེན་པོ་ཞེས་འབྱུང་བ་ནི། ཐལ་འགྱུར་
བས་འགོག་བདེན་དོན་དམ་བདེན་པར་བཞེད་པ་ཙམ་ལ་དགོངས་པ་འདྲ་སྟེ་་་་་
ཞིབ་ཏུ་དཔྱོད་དགོས་པ་མོད་དོ། །ཞེས་སོགས་གསུངས་པའི་ཕྱིར་ཟེར་ལ། ཁ་
ཅིག་གིས། དེ་ནི་མི་འཐད་པར་ཐལ། རང་རྒྱུད་པའི་ལུགས་ལའང་འགོག་བདེན་
ལ་དོན་དམ་བདེན་པས་ཁྱབ་པས་ཕྱིར་ཏེ། སྟོང་ཐུན་ལས། འགོག་བདེན་ལ་དེ་
བཞིན་ཉིད་ཀྱིས་ཁྱབ་པར་འདོད་པ་ལ་དབུ་སེམས་ཀྱི་མཁས་པ་སུ་ཡང་མི་མཐུན་
པ་མེད་དོ། །ཞེས་གསུངས་པའི་ཕྱིར་དང༌། ཡང་དེ་ཉིད་ལས། འགོག་བདེན་
དོན་དམ་བདེན་པར་འདོད་པ་ནི་ཐལ་འགྱུར་བའི་ཁྱད་ཆོས་མ་ཡིན་གྱི་དབུ་མ་་་
བ་ཐལ་རང་གང་གི་ལུགས་ལའང་ཁྱད་མེད་དེ། དེ་ལྟ་མ་ཡིན་ན་རང་རྒྱུད་པའི་
ལུགས་ལ་ཆོས་ཉིད་མངོན་སུམ་དུ་རྟོགས་པའི་མཐོང་ལམ་མཉམ་བཞག་ཡེ་ཤེས་་་
ལ་བར་ཆད་མེད་ལམ་དང་རྣམ་གྲོལ་ལམ་གཉིས་སུ་བྱས་པའི་རྣམ་གྲོལ་ལམ་གྱི་་་
མཐོང་སྤང་ས་བོན་སྤངས་པའི་འགོག་པ་མངོན་དུ་བྱས་པར་ཁས་བླངས་པ་དང་་
འགལ་བའི་ཕྱིར་དང་། ངོ་བོ་ཉིད་སྐུ་དང་རྫོགས་པའི་སངས་རྒྱས་ཀྱི་འགོག་
བདེན་མཐར་ཐུག་མིང་གི་རྣམ་གྲངས་དང་དོན་གཅིག་ཏུ་ཁས་བླངས་ནས་དེ་་་་་
ལྟར་འདོད་པ་ནི་དག་པ་གཉིས་ལྡན་གྱི་ཆོས་ཉིད་ངོ་བོ་ཉིད་སྐུར་སྨྲས་པ་དང་་་་
ཆེས་འགལ་བའི་ཕྱིར་དང་། ལུགས་དེ་ལ་ངོ་བོ་ཉིད་སྐུ་དོན་དམ་པའི་སྐུ་དང་



::
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 85.
འདུས་བྱས་ཀྱི་སྐུ་རྣམས་ཀུན་རྫོབ་ཀྱི་སྐུར་གསུངས་པའི་རྣམ་བཞག་ཁས་བླང་དུ་་
མི་རུང་བར་ཐལ་བའི་ཕྱིར་དང་། མངོན་རྟོགས་རྒྱན་གྱི་འཕགས་སེང་གི་འགྲེལ་
བ་དག་ལས་འགོག་བདེན་གྱི་རྣམ་པ་ལ་སྟོང་ཉིད་བཅུ་དྲུག་ཕྱེ་བ་འབྲེལ་མེད་དུ་་་
ཐལ་བའི་ཕྱིར་རོ། །དེས་ན་རྔོག་ལོ་ཆེན་པོ་ཡབ་སྲས་སོགས་དེ་ལྟར་འདོད་པ་ནི་
དོན་དམ་བདེན་པ་ཤེས་བྱ་མ་ཡིན་པར་སྨྲ་ཞིང་འགོག་བདེན་བློའི་ཡུལ་མ་ཡིན་་་་
པར་སྨྲ་མ་ནུས་པ་ཕུགས་སུ་འཚངས་པའི་གཏམ་ཡིན་ལ། འཇུག་པའི་རྣམ་
བཤད་དུ་རྗེ་ཉིད་ཀྱིས། འགོག་བདེན་ཀུན་རྫོབ་བདེན་པར་སྨྲ་བ་ནི་མཐའ་མ་
ཆོད་པའོ། །ཞེས་གསུངས་པ་ཡང་འཕགས་ཡུལ་གྱི་ཤིང་རྟ་ཆེན་པོ་རང་རྒྱུད་པ་
རྣམས་ལ་གསུངས་པའང་མ་ཡིན་ཞིང་། བོད་དུ་ཐལ་འགྱུར་བའི་ལུགས་ལ་
འགོག་བདེན་ཀུན་རྫོབ་བདེན་པར་འདོད་པ་བྱུང་བའང་མ་ཡིན་གྱི་རང་རྒྱུད་ཀྱི་་
གཞུང་འཆད་པའི་སྐབས་སུ་དེ་ལྟར་སྨྲ་བའི་མཁས་པ་བརྗོད་མ་ཐག་པ་དེ་དག་་་་
ལ་གསུངས་པ་ཡིན་ནོ། །གཞན་ཡང་ལུགས་དེ་ཐལ་རང་གི་ཁྱད་པར་དུ་སྨྲ་ན་ནི་
འགོག་བདེན་ཆོས་ཉིད་མིན་པར་ཐལ། དགག་བྱ་གང་བཅད་པས་ཆོས་ཉིད་དུ་
འཇོག་པའི་དགག་བྱ་གཞི་མ་གྲུབ་ལ། དགག་བྱ་གང་བཅད་པས་འགོག་བདེན་
དུ་འཇོག་པའི་དགག་བྱ་དྲི་མ་གཞི་གྲུབ་པའི་ཕྱིར་ཞེས་པ་ལ་ཐལ་འགྱུར་བ་ལྟར་་་
ན་ཁྱབ་པ་མེད་ཀྱི། རང་རྒྱུད་པ་ལྟར་ན་ཁྱབ་པ་ཡོད་དོ་ཞེས་འདོད་དགོས་པར་
འགྱུར་ལ། གཞན་རང་རྒྱུད་པའི་ལུགས་ལའང་འགོག་བདེན་ཀུན་རྫོབ་བདེན་པ་
ཡིན་པའི་རྒྱུ་མཚན་ཅིའང་མེད་དོ། །ཞེས་གསུངས་པའི་ཕྱིར་དང་ ལྕང་སྐྱའི་
གྲུབ་མཐར། རང་རྒྱུད་པའི་ལུགས་ལ་འགོག་བདེན་ཀུན་རྫོབ་བདེན་པར་འདོད་
པའི་ཕྱོགས་ལའང་སྟོང་མཐུན་ཆེན་མོ་ནས་གནོད་བྱེད་གསུངས་པ་རྣམས་འཇུག་
ཚབས་ཤིན་ཏུ་ཆེ་བར་སྣང་ལ། ། ཁྱད་པར་དུ་མཐོང་ལམ་རྣམ་གྲོལ་གྱིས་མཐོང་
སྤང་སྤངས་བའི་འགོག་པ་མངོན་ཏུ་བྱས་པར་ནི་གདོན་མི་ཟ་བར་ཁས་ལེན་་་་་་་



• 86 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དགོས་ལ། དེ་ལྟར་ན་རྣམ་གྲོལ་ལམ་གྱིས་འགོག་པ་དེ་མངོན་སུམ་དུ་བྱས་པའི་
དོན་ཡང་དེ་མངོན་སུམ་དུ་རྟོགས་པ་ལས་གཞན་དུ་འོས་མེད་པའི་ཕྱིར་དང༌།
ལམ་དེས་མངོན་སུམ་དུ་རྟོགས་པའི་ཡུལ་ནི་དོན་དམ་བདེན་པར་འདོད་དགོས་་་
པའི་ཕྱིར་རོ། །དེར་མ་ཟད་ཤེས་བཟོད་སྐད་ཅིག་མ་བཅུ་དྲུག་གི་བཟོད་པ་
བརྒྱད་བར་ཆད་མེད་ལམ་དང་ཤེས་པ་བརྒྱད་རྣམ་གྲོལ་ལམ་དུ་འཇོག་པའི་ཚེ་་་་
བར་ཆད་མེད་ལམ་གྱི་མཇུག་ཐོགས་ཁོ་ནར་ཤེས་པ་གཞན་གྱིས་བར་མ་ཆོད་པར་
གློ་བུར་དྲི་བྲལ་གྱི་འགོག་བདེན་ཐོབ་པའི་རྣམ་གྲོལ་ལམ་གྱི་ངོ་བོར་གྱུར་བའི་་་་་
ཤེས་པ་བརྒྱད་སྐྱེས་པ་དེས་མི་མཐུན་ཕྱོགས་སྤངས་པའི་ཁྱད་པར་མངོན་དུ་མ་་་་
བྱས་ན་བཟོད་པ་བརྒྱད་དང་ཁྱད་པར་ཅི་ཡང་མེད་པར་འགྱུར་ལ། དེ་ལས་
ལངས་བའི་རྗེས་ཐོབ་ཀྱི་གནས་སྐབས་སུ་འགོག་བདེན་མངོན་དུ་བྱེད་དོན་མེད་
པས་མཐོང་སྤང་སྤངས་པའི་འགོག་པ་ནམ་ཡང་མངོན་དུ་མི་བྱེད་པར་འགྱུར་རོ།།
ཞེས་གསུངས་པའི་ཕྱིར་དང་། ཧོར་ཆེན་ཡེ་ཤེས་རྒྱ་མཚོའི་དོན་བདུན་བཅུའི་
དོགས་དཔྱོད་ལས། ཁྱད་པར་དུ་འགོག་བདེན་ལ་ཀུན་རྫོབ་བདེན་པས་ཁྱབ་
ཅེས་ཡིག་ཆར་གསུངས་པ་ནི་རྗེ་ཡབ་སྲས་ཀྱི་ཡིག་ཆ་གང་ནས་ཀྱང་དེ་ལྟར་མ་་་་་
གསུངས་པས་གང་དང་ཡང་མི་མཐུན་པར་མ་ཟད། དེ་ལྟར་སྒྲུབ་བྱེད་ཀྱི་རིགས་
པ་དང་ཤེས་བྱེད་ཀྱི་ལུང་གང་ཡང་མེད་པའི་ཕྱིར་ཟེར་ན་དཔྱད་གཞི་ཆེ། ཞེས་
སོགས་གསུངས་པའི་ཕྱིར་ཟེར། འདིར་ཡང་ཁ་ཅིག རང་རྒྱུད་པའི་ལུགས་
སོགས་ལའང་འགོག་བདེན་ལ་དོན་དམ་བདེན་པས་ཁྱབ་ལ། ཀུན་མཁྱེན་ཕར་
ཕྱིན་ཡིག་ཆ་ཕལ་མོ་ཆེར། དེའི་ལུགས་ལ་འགོག་བདེན་ལ་ཀུན་རྫོབ་བདེན་པས་
ཁྱབ་པར་བཤད་པ་ནི་གདུལ་བྱའི་དབང་གིས་དེ་ལྟར་བསྟན་པ་ཙམ་ཡིན་ཏེ།
ཀུན་མཁྱེན་དབུ་མའི་མཐའ་དཔྱོད་ལས་ཕར་ཕྱིན་སྐབས་སུ་འདིར་བསྟན་ཡང་་་་
དག་མཐའ་དེ་བཞིན་ཉིད་ལ་བྱེད་རིགས་པར་ཐལ། འཕགས་སེང་གིས་ཀྱང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
• 87 .
འགོག་བདེན་དོན་དམ་བདེན་པར་བཞེད་པའི་ཕྱིར་ན་མ་ཁྱབ་སྟེ། མངོན་
རྟོགས་རྒྱན་གྱི་དགོངས་པ་ཐལ་འགྱུར་དུ་གནས་པས་འགོག་བདེན་དེ་བཞིན་་་་་་་
ཉིད་ཡིན་ཡང་སྟོང་ཉིད་མ་རྟོགས་པའི་གདུལ་བྱ་མང་པོ་འབྲི་བའི་ཆེད་དུ་མཚན་
འཛིན་གྱིས་བཅིངས་པའི་གཞི་ཤེས་སོགས་མང་དུ་བཤད་པ་ལྟར་འགོག་བདེན་་་་་
ཀུན་རྫོབ་བདེན་པའི་ཕྱོགས་མང་ཙམ་བསྟན་པ་ཡིན་པའི་ཕྱིར། ཞེས་གསུངས་
པའི་ཕྱིར་ཟེར། ཡང་ཁ་ཅིག རང་རྒྱུད་པའི་ལུགས་ལ་འགོག་བདེན་ཀུན་རྫོབ་
བདེན་པར་བཞེད་ན་གློ་བུར་རྣམ་དག་གི་ཆར་གྱུར་བའི་ངོ་བོ་ཉིད་སྐུ་ཡང་དོན་་་
དམ་བདེན་པ་མ་ཡིན་པར་ཐལ་བར་འགྱུར་བའི་ཕྱིར། ། ཞེས་སོགས་འཕེན་ལ་
འདི་ནི་རིགས་པ་ཤིན་ཏུ་རྣོ་ཤོས་ཤིག་ཡིན་ནོ། །
བ་ཡང་འདིའི་སྐབས་སུ་དྲང་ངེས་ལེགས་བཤད་སྙིང་བོའི་འཇུག་ངོགས་ལས་་་
དེ་ལ་ཕར་ཕྱིན་སྐབས་ཉིད་ལའང༌། གསེར་ཕྲེང་ལྟར་ན་དེ་ལ་བདེན་པ་གཉིས་
ཀའི་ཆ་ཡོད་པ་དང་། རྣམ་བཤད་དང་སྒོ་མང་སོགས་ལྟར་ན་ཀུན་རྫོབ་བདེན་
པས་ཁྱབ་པ་དང་། སྟོང་ཐུན་ལྟར་ན་དོན་དམ་བདེན་པས་ཁྱབ་པར་བཞེད་པའི་
ལུགས་གསུམ་བྱུང་བས། འགོག་བདེན་ཀུན་རྫོབ་བདེན་པར་སྨྲ་བ་ནི་མཐའ་མ་
ཆོད་པའོ། །ཞེས་པའང་སྒོ་མང་ལྟར་ན་བོད་སྔ་རབས་པས་ཐལ་འགྱུར་བའི་
ལུགས་ལ་འགོག་བདེན་ཀུན་རྫོབ་བདེན་པར་སྨྲ་བ་མཐའ་མ་ཆོད་པ་དང་། སྟོང་
ཐུན་ལྟར་ན་རང་རྒྱུད་པའི་གཞུང་འཆད་སྐབས་འགོག་བདེན་ཀུན་རྫོབ་བདེན་་་་
པར་འདོད་པ་མཐའ་མ་ཆོད་པར་གསུངས་པ་ཡིན་ནོ། །ཞེས་གསུངས་ལ། དེ་ལྟ་
ན་རྣམ་བཤད་ལས། འགོག་བདེན་གྱི་རྣམ་པ་བཞི་གཞིར་བཟུང་ནས་སྟོང་བ་
ཉིད་ཀྱི་རྣམ་པ་བཅུ་དྲུག་ཏུ་འབྱེད་པ་དང༌། ཞེས་གསུངས་པའི་དོན་ཇི་ལྟར་
འགྲེལ་དགོས་པར་དཔྱད་དགོས་སྙམ་མོ། །རང་རྒྱུད་པའི་ལུགས་ལ་འགོག་
བདེན་ཀུན་རྫོབ་བདེན་པ་དང་དོན་དམ་བདེན་པ་གང་ཡིན་ཁ་ཚོད་གཅོད་་་་་་་



• 88 -
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དཀའ་མོད། གོང་དུ་དྲངས་པའི་གཞུང་འདི་དག་གི་དོན་ལ་དཔག་ན་དོན་དམ་
བདེན་པར་འདོད་དགོས་པར་མངོན་མོད། དེ་ལྟ་ན་འགོག་བདེན་དོན་དམ་
བདེན་པར་འདོད་པ་ཐལ་འགྱུར་བའི་ཐུན་མོང་མ་ཡིན་པའི་ཁྱད་ཆོས་བརྒྱད་ཀྱི་
གང་རུང་དུ་བཞག་པ་དོན་མེད་དུ་ཐལ། རང་རྒྱུད་པས་ཀྱང་དེ་ལྟར་དུ་བཞག་
པའི་ཕྱིར་རོ། །ཟེར་ན། ཐལ་འགྱུར་བའི་ཐུན་མོང་མ་ཡིན་པའི་དྲི་མ་དག་ཚུལ་
ནི། གཉེན་པོ་དང་སྤང་བྱ་དང་ཡུལ་གསུམ་མིང་གི་བཏགས་ཙམ་དུ་བཞག་པའི་
སྒོ་ནས་སྒྲིབ་པ་ཆོས་དབྱིངས་ཀྱི་ངོ་བོར་ཟད་པའམ་དག་པ་ཞིག་དགོས་པས། དེ་
འདྲའི་འགོག་བདེན་ཅིག་དོན་དམ་བདེན་པར་འདོད་པ་ཐལ་འགྱུར་བའི་ཐུན་་་་
མོང་མ་ཡིན་པའི་ཁྱད་ཆོས་ཡིན་ཞེས་བཤད་དགོས་སྙམ་མོད་དཔྱད་པར་འཚལ།
འདི་དག་གི་སྐབས་སུ་དཔྱད་པར་བྱ་བའི་གནས་དུ་མ་ཞིག་འདུག་པས་བློ་གྲོས་་་་
དང་ལྡན་ཞིང་ཡིད་གཞུངས་བ་དག་གིས་ད་དུང་ལེགས་པར་རིགས་པའི་རྩལ་་་་་་
གཅོད་བྱ་དགོས་སོ། ། །
ཆོས་འཁོར་གྱི་སྐོར། །
དྲི་བ། གསུང་རབ་ཡན་ལག་བཅུ་གཉིས་གང་དག་ཡིན་པ་དང་དེ་
གསུང་རབ་ཡན་ལག་དགུ་དང་གསུམ་རྣམས་སུ་བསྡུ་ཚུལ་ཇི་ལྟར་ཡིན།
ལན། གསུང་རབ་ཡན་ལག་བཅུ་གཉིས་ནི། ཇི་སྐད་དུ། མདོ་སྡེ་དབྱངས་
བསྙད་ལུང་བསྟན་དང་། །ཚིགས་བཅད་ཆེད་བརྗོད་རྟོགས་པ་བརྗོད། །དེ་ལྟར་
བྱུང་དང་གླེང་གཞི་དང་། །ཤིན་ཏུ་རྒྱས་པ་སྐྱེས་རབས་བཅས། །གཏན་ལ་ཕབ་
རྨད་བྱུང་ཆོས་ཏེ། །དེ་ལྟར་ཡན་ལག་བཅུ་གཉིས་གསུངས། །ཞེས་གསུངས་པ་
ལྟར་མདོའི་སྡེ། དབྱངས་ཀྱིས་བསྙད་པའི་སྡེ། ལུང་དུ་བསྟན་པའི་སྡེ། ཚིགས་སུ་
བཅད་པའི་སྡེ། ཆེད་དུ་བརྗོད་པའི་སྡེ། རྟོགས་པ་བརྗོད་པའི་སྡེ། དེ་ལྟ་བུ་བྱུང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·89 ，
བའི་སྡེ། གླེང་གཞིའི་སྡེ། ཤིན་ཏུ་རྒྱས་པའི་སྡེ། སྐྱེས་པའི་རབས་ཀྱི་སྡེ། གཏན་
ལ་ཕབ་པར་བསྟན་པའི་སྡེ། རྨད་དུ་བྱུང་བའི་སྡེའོ། །མདོའི་སྡེ་ནི། མངོན་པ་
ཀུན་བཏུས་ལས། ཕན་ཡོན་བཅུ་གཟིགས་ནས་དེ་བཞིན་གཤེགས་པ་སྨྲོས་བའི་
ཚུལ་གྱིས་ཆོས་སྟོན་ཏེ་རྣམ་པར་བཞག་སླ་བ་དང་བཤད་སླ་བ་དང༌། གཟུང་སླ་
བ་དང་། ཆོས་ལ་གུས་པས་མྱུར་དུ་ཚོགས་རྫོགས་པར་བྱེད་པ་དང་། མྱུར་དུ་
ཆོས་ཉིད་རྟོགས་པར་འགྱུར་བ་དང༌། ། སངས་རྒྱས་ལ་ཤེས་ནས་དད་པ་ཐོབ་པ་
དང། ཆོས་དང་དགེ་འདུན་ལ་ཤེས་ནས་དད་པ་ཐོབ་པ་དང་། མཐོང་བའི་ཆོས་
ལ་བདེ་བར་གནས་པའི་མཆོག་ལ་རེག་པ་དང་། འབེལ་བའི་གཏན་གྱིས་གཏན་
ལ་འབེབས་པས་དམ་པ་རྣམས་ཀྱིས་སེམས་མགུ་བར་བྱེད་དེ། མཁས་པ་མཁས་
པ་ཞེས་བྱ་བའི་གྲངས་སུ་འགྲོའོ། །ཞེས་གསུངས་པ་ལྟར། ཕན་ཡོན་བཅུ་
གཟིགས་ནས་མདོར་བསྡུས་པའམ་གསལ་བར་བྱེད་པའི་ཚུལ་གྱིས་རྐྱང་བ་ལྷུག་་་
པར་གསུངས་པ་ལ་བྱའོ། ། ། །
དབྱངས་ཀྱིས་བསྙད་པའི་སྡེ་ནི། མདོ་སྡེ་དེ་ཉིད་དུ། དབུས་དང་ཐ་མར་
ཚིགས་སུ་བཅད་དེ་དབྱངས་ཀྱིས་བསྙད་པའམ། དྲང་བའི་དོན་གྱི་མདོ་སྡེ་
རྟོགས་པར་བྱེད་པས་དབྱངས་ཀྱིས་བསྙད་པ་སྟེ། ཉན་ཐོས་ཀྱི་ས་ལས། དབྱངས་
ཀྱིས་བསྙད་པའི་སྡེ་གང་ཞེ་ན། གང་གི་ཐ་མའི་མཇུག་ཏུ་ཚིགས་སུ་བཅད་པ་
མངོན་པར་བརྗོད་པ་དང་། བཀྲི་བའི་དོན་གྱི་མདོ་སྡེ་གང་ཡིན་པ་དེ་ནི་
དབྱངས་ཀྱིས་བསྙད་པའི་སྡེ་ཞེས་བྱའོ། །ཞེས་གསུངས་སོ། །ལུང་དུ་བསྟན་པའི་
སྡེ་ནི། ཉན་ས་ལས། ལུང་དུ་བསྟན་པའི་སྡེ་གང་ཞེ་ན། གང་ལས་ཉན་ཐོས་ཤི་
འཕོས་པ་དང་། དུས་བྱས་པ་དང་། སྐྱེ་བ་ལུང་སྟོན་པ་དང་། ངེས་པའི་དོན་གྱི་
མདོ་སྡེ་གང་ཡིན་པ་དེ་ནི་ལུང་བསྟན་པའི་སྡེ་ཞེས་བྱའོ་ཞེས་གསུངས་པ་ལྟར།
ཉན་ཐོས་དང་། དགེ་བསྙེན་ཕོ་མོ་དང༌། མུ་སྟེགས་པའི་ཀུན་ཏུ་རྒྱུ་དང༌། དགེ་



• 90 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སློང་སོགས་འདས་པ་དང་། གང་དུ་སྐྱེ་བ་ལུང་སྟོན་པ་དང༌། དྲང་བའི་དོན་མ་
ཡིན་པར་རྣམ་པར་ཕྱེ་ནས་དགོངས་པ་ལུང་སྟོན་པའི་ཕྱིར་ལུང་དུ་བསྟན་པའི་སྡེ་
ཞེས་བྱའོ། །ཚིགས་སུ་བཅད་པའི་སྡེ་ནི། ཉན་ས་ལས། རྐྱང་བས་བཤད་པ་མ་
ཡིན་པ་སྟེ། འདི་ལྟར་རྩ་བ་གཉིས་པའམ། རྩ་བ་གསུམ་པའམ། རྩ་བ་བཞི་
བའམ། རྩ་བ་ལྔ་བའམ། རྩ་བ་དྲུག་པར་རྩ་བ་སྡེབས་ཏེ་བཤད་པ་གང་ཡིན་པ་
དེ་ནི་ཚིགས་སུ་བཅད་པའི་སྡེ་ཞེས་བྱའོ། ། ། །
ཞེས་གསུངས་པ་ལྟར། ཚིག་རྐང་བ་དྲུག་གི་སྐབས་དོན་རྫོགས་པར་སྟོན་པ་
ནས། ཚིག་རྐང་བ་དྲུག་གི་སྐབས་དོན་རྫོགས་པར་སྟོན་པའི་བར་གྱིས་ཚིགས་སུ་
བཅད་ནས་གསུངས་པ་ལ་བྱའོ། །ཆེད་དུ་བརྗོད་པའི་སྡེ་ནི། ཉན་ས་ལས། གང་
ཟག་གི་མིང་དང་རིགས་ཡོངས་སུ་མ་བརྗོད་མ་བསྟན་པར་ཕྱིས་དམ་པའི་ཆོས་་་་་
ཡུན་རིང་དུ་གནས་པར་བྱ་བ་དང་། བསྟན་པ་ཡུན་རིང་དུ་གནས་པར་བྱ་བའི་
ཕྱིར་གང་བཤད་པ་དེ་ནི་ཆེད་དུ་བརྗོད་པའི་སྡེ་ཞེས་བྱའོ། །ཞེས་གསུངས་པ་
ལྟར། གང་ཟག་གི་མིང་དང་རིགས་དངོས་སུ་མ་བརྗོད་པར་ཕྱི་རབས་ཀྱི་གང་
ཟག་རྣམས་ཀྱི་ཆེད་དུ་དམ་པའི་ཆོས་ཡུན་རིང་དུ་གནས་པར་བྱ་བའི་ཕྱིར། གང་
ཟག་ཁ་ཅིག་གིས་ཆོས་འདི་ལྟ་བུ་སྟོན་པར་འགྱུར་རོ་ཞེས་ཆོས་དེ་ལ་ལྷག་པར་་་་་
བསྔགས་པ་མཛད་པ་ལ་བྱའོ། །རྟོགས་པ་བརྗོད་པའི་སྡེ་ནི། ཉན་ས་ལས། དཔེ་
དང་བཅས་པར་བསྟན་པ་སྟེ། དཔེ་དེས་དོན་གྱི་རང་བཞིན་དེ་རྣམ་པར་གསལ་
བར་འགྱུར་བ་གང་ཡིན་པ་དེ་ནི་རྟོགས་པ་བརྗོད་པའི་སྡེ་ཞེས་བྱའོ། །ཞེས་
གསུངས་པ་ལྟར། རྟོགས་པ་བརྗོད་པའི་སྡེ་ནི། རྒྱལ་བོ་ཚངས་བྱིན་གྱིས་སྔོན་གྱི་
བྱུང་བ་སྟོན་པ་ལྟ་བུ་མ་རྟོགས་པའི་དོན་དཔེ་དང་བཅས་གསལ་བར་སྟོན་པ་ལ་་་
བྱའོ། །དེ་ལྟ་བུ་བྱུང་བའི་སྡེ་ནི། ཉན་ས་ལས། ཅུང་ཟད་སྔོན་གྱི་སྦྱོར་བ་དང་
ལྡན་པ་གང་ཡིན་པ་དེ་ནི་དེ་ལྟ་བུ་བྱུང་བའི་སྡེ་ཞེས་བྱའོ། །ཞེས་གསུངས་པ་ལྟར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
91 ：
མདོ་སྡེ་ལས་བརྒྱ་བ་ལྟ་བུ་འདས་པའི་ཚེ་རབས་གཅིག་ནས་གཅིག་ཏུ་བརྒྱུད་པའི་
མ་འོངས་པའི་ལས་རྒྱུ་བ་ལུང་སྟོན་པ་ལ་བྱའོ། །གླེང་གཞིའི་སྡེ་ནི། ཉན་ས་ལས།
གང་ཟག་གི་མིང་དང་རིགས་ཡོངས་སུ་བརྗོད་ཅིང་བསྟན་ཏེ་བཤད་པ་དང་།
ཅུང་ཟད་འདུལ་བ་དང་ལྡན་པའི་བྱུང་བ་དང་བཅས། གླེང་གཞི་དང་བཅས་པ་
སོ་སོར་ཐར་བའི་མདོ་སྡེ་གང་ཡིན་པ་དེ་ནི་གླེང་གཞིའི་སྡེ་ཞེས་བྱའོ། །ཞེས་
གསུངས་པ་ལྟར། རྫ་མཁན་གྱི་བུ་ནོར་ཅན་ལ་བསྟེན་ནས་མ་བྱིན་ལེན་གྱི་བཅས་
པ་མཛད་པ་ལྟ་བུ་སྟེ། གང་ཟག་འགའ་ཞིག་གི་ཆེད་དུ་གསུངས་པ་དང༌། བྱུང་
བ་དང་བཅས་པའི་བསླབ་པ་འཆའ་བའི་དབང་དུ་བྱས་ནས་གསུངས་པ་ལ་བྱའོ།།
ཤིན་ཏུ་རྒྱས་པའི་སྡེ་ནི། ཉན་ས་ལས། གང་ལས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་དང༌། སྟོབས་བཅུ་དང་སྒྲིབ་པ་མེད་པའི་ཡེ་ཤེས་ཡང་དག་
པར་སྒྲུབ་པའི་ཕྱིར། བྱང་ཆུབ་སེམས་དཔའ་རྣམས་ཀྱིས་ལམ་བསྟན་པ་གང་
ཡིན་པ་དེ་ནི་ཤིན་ཏུ་རྒྱས་པའི་སྡེ་ཞེས་བྱའོ། །ཞེས་གསུངས་པ་ལྟར། ཤེས་རབ་
ཀྱི་ཕ་རོལ་ཏུ་ཕྱིན་པའི་མདོ་རྒྱས་འབྲིང་བསྡུས་གསུམ་ཡིན་ཏེ། སེམས་ཅན་
ཐམས་ཅད་ལ་ཕན་པ་དང་བདེ་བའི་གནས་ཡིན་པ་དང་། ཕ་རོལ་ཏུ་ཕྱིན་པ་
རྒྱས་པ་སྟོན་པས་རྒྱས་པ་དང་། མཐུ་རྒྱ་ཆེན་པོ་སྟོན་པས་རྒྱ་ཆེ་བ་དང༌། ཆོས་ཀྱི་
བདག་མེད་པ་སྟོན་པས་ཟབ་པའི་རྣམ་པར་ཆོས་སྟོན་པའི་སྡེ་སྣོད་ཡིན་པའི་ཕྱིར།
སྐྱེས་པའི་རབས་ཀྱི་སྡེ་ནི། ཉན་ས་ལས། འདས་པའི་དུས་ལ་བརྟེན་ཏེ། བཅོམ་
ལྡན་འདས་ཀྱིས་འཆི་འཕོ་དང་། སྐྱེ་བ་དེ་དང་དེ་དག་ཏུ་བྱང་ཆུབ་སེམས་
དཔའི་སྤྱོད་པ་དང༌། དཀའ་བ་སྤྱད་པ་བསྟན་པ་གང་ཡིན་པ་དེ་ནི་སྐྱེས་པའི་
རབས་ཀྱི་སྡེ་ཞེས་བྱའོ། །ཞེས་གསུངས་པ་ལྟར། བྱང་ཆུབ་སེམས་དཔའ་རྣམས་
ཀྱིས་སེམས་ཅན་གྱི་དོན་དུ་སྐྱེ་བ་གཅིག་ནས་གཅིག་ཏུ་བརྒྱུད་དེ་སྤྱོད་པ་ངོ་་་་་་་
མཚར་བ་དུ་མ་མཛད་པའི་ཚུལ་སྟོན་པ་ལ་བྱའོ། །གཏན་ལ་ཕབ་པར་བསྟན་



，92 .
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་སྡེ་ནི། ཉན་ས་ལས། མདོ་སྡེ་འདྲེན་པར་བྱེད་ཅིང་། མདོ་སྡེ་རྣམ་པར་
འཆད་པར་བྱེད་པ། མ་ལྟ་བུའི་ཆོས་མངོན་པ་ཐམས་ཅད་ནི་གཏན་ལ་ཕབ་པར་
བསྟན་པའི་སྡེ་ཞེས་བྱའོ། །ཞེས་གསུངས་པ་ལྟར། ཆོས་རྣམས་ཀྱི་རང་སྤྱིའི་
མཚན་ཉིད་རྒྱས་པར་སྟོན་པ་ལ་བྱའོ། །རྨད་དུ་བྱུང་བའི་སྡེ་ནི། ཉན་ས་ལས།
གང་ལས་སངས་རྒྱས་རྣམས་དང་། སངས་རྒྱས་ཀྱི་ཉན་ཐོས་དགེ་སློང་རྣམས་
དང་། དགེ་སློང་མ་རྣམས་དང༌། དགེ་སློབ་མ་རྣམས་དང་། དགེ་ཚུལ་རྣམས་
དང། དགེ་ཚུལ་མ་རྣམས་དང་། དགེ་བསྙེན་རྣམས་དང་། དགེ་བསྙེན་མ་
རྣམས་ཀྱི་ཐུན་མོང་དང་། ཐུན་མོང་མ་ཡིན་པ་དང༌། དེ་ལས་གཞན་པ་ཁྱད་
པར་དུ་འཕགས་པའི་ཡོན་ཏན་ཁྱད་པར་ཅན་ངོ་མཚར་རྨད་དུ་བྱུང་བར་གྲགས་་
པ་དག་བསྟན་པ་གང་ཡིན་པ་དེ་ནི་རྨད་དུ་བྱུང་བའི་ཆོས་ཀྱི་སྡེ་རྣམས་ཞེས་བྱའོ།།
ཞེས་གསུངས་པ་ལྟར། ཉན་ཐོས་དང༌། བྱང་སེམས་དང༌། སངས་རྒྱས་རྣམས་
ཀྱི་ངོ་མཚར་རྨད་དུ་བྱུང་བའི་ཆོས་བསྟན་པ་ལ་བྱའོ། །དེ་དག་དགུར་བསྡུས་ན།
གླེང་གཞིའི་སྡེ་དང་རྟོགས་བརྗོད་དང་དེ་ལྟ་བུ་བྱུང་བ་དང་སྐྱེས་པའི་རབས་ཀྱི་
སྡེ་དང་བཅས་པ་གཅིག་ཏུ་འདྲེན་པ་ཡིན་ཏེ། དེ་ལྟར་ལང་གཤེགས་ཀྱི་འགྲེལ་
བར་བཤད་པའི་ཕྱིར་རོ། །དེ་དག་སྡེ་སྣོད་གསུམ་དུ་ཡང་འདུ་སྟེ། དང་བོ་ལྔ་བོ་
དེ་ཐེག་དམན་གྱི་མདོ་སྡེ་སྡེ་སྣོད་དུ་འདུ། རྟོགས་བརྗོད། དེ་ལྟར་བུ་བྱུང་བ།
གླེང་གཞི། སྐྱེས་རབས་བཞི་ནི་འདུལ་བའི་སྡེ་སྣོད་དང་། རྨད་དུ་བྱུང་བ། ཤིན་
ཏུ་རྒྱས་པ་གཉིས་ཐེག་ཆེན་གྱི་སྡེ་སྣོད་དང་གཏན་ལ་ཕབ་པ་ནི་གཉིས་ཀའི་་་་་་་
མངོན་པའི་སྡེ་སྣོད་དུ་འདུ་བའི་ཕྱིར་རོ། །
དྲི་བ། སྡེ་སྣོད་སོ་སོའི་མཚན་ཉིད་དང་སྒྲ་བཤད་སྡེ་སྣོད་གསུམ་དུ་
འཇོག་པའི་རྒྱུ་མཚན་སོགས་གང་ཡིན།
ལན། ལྷག་པ་ཏིང་ངེ་འཛིན་གྱི་བསླབ་པ་བརྗོད་བྱའི་གཙོ་བོར་སྟོན་པའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
.93 .
གསུང་རབ་དེ་མདོ་སྡེའི་སྡེ་སྣོད་ཀྱི་མཚན་ཉིད། ལྷག་པ་ཚུལ་ཁྲིམས་ཀྱི་བསླབ་པ་
བརྗོད་བྱའི་གཙོ་བོར་སྟོན་པའི་གསུང་རབ་དེ་འདུལ་བའི་སྡེ་སྣོད་ཀྱི་མཚན་ཉིད།
ལྷག་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་སྟོན་པའི་གསུང་རབ་དེ་་་་་་
མངོན་པའི་སྡེ་སྣོད་ཀྱི་མཚན་ཉིད། སྒྲ་བཤད་ནི། ལེགས་སྦྱར་སྐད་ཀྱི་པི་ཊཀ་
ཞེས་པ་གང་བུ་དང་བྲེ་བོ་ཆེ་ལ་འཇུག་པས། བྲེ་བོ་ཆེའི་ནང་དུ་བྲེ་ཆུང་མང་པོ་
འདུ་བ་བཞིན། འདི་དག་གི་ནང་དུ་བསླབ་པ་མང་པོ་འདུས་པས་ན་དེ་སྐད་
ཅེས་བརྗོད་དོ། །བྱེ་བྲག་སྡེ་སྣོད་སོ་སོའི་སྒྲ་བཤད་ནི། མདོ་སྡེ་སྐད་དོན། སཱུཏནྡྲ་
ཞེས་པའི་ངེས་ཚིག་བཞི་སྟེ། གནས་སྨོས། ཆོས་སྨོས་པ། དོན་སྨོས་པ་སོགས་
སྟོན་པ་ད་ང། མངོན་པའི་སྐད་དོད། ཨབྷི་ཡང་བཞི་སྟེ། མངོན་དུ་གྱུར་པ།
ཡང་དང་ཡང་དུ་སྟོན་པ། ཟིལ་གྱིས་གནོན་པ། རྟོགས་པའོ། །འདུལ་བའི་སྐད་
དོད། བིན་ཡ་ཞེས་པའང་བཞི་སྟེ། ལྟུང་བ། འབྱུང་བ། ལྡང་བ། ངེས་པར་
འབྱུང་བ་སྟེ་བཞིའོ། །
རྒྱུ་མཚན་ནི་དགུའི་སྒོ་ནས་སྡེ་སྣོད་གསུམ་དུ་བཞག་སྟེ། སྤང་བྱ་ལ་ལྟོས་
ནས་གསུམ་དང་། བསླབ་བྱ་ལ་ལྟོས་ནས་གསུམ་དང་། ཤེས་བྱ་ལ་ལྟོས་ནས་
གསུམ་མོ། །དང་པོ་ནི། ཐར་བ་ཐོབ་པའི་གེགས་ཀྱི་གཙོ་བོ་བདེན་པ་ལ་སོགས་
པ་ལ་ཐེ་ཚོམ་ཟ་བ་དང་། སྤྱོད་པ་ཕྱིན་ཅི་ལོག་མཐའ་གཉིས་ལ་སྦྱོར་བ་དང་། ལྟ་
བ་ཕྱིན་ཅི་ལོག་ལྟ་བ་ངན་པ་ལ་ཞེན་པ་གསུམ་གྱི། དང་པོའི་གཉེན་པོར་མདོ་
སྡེའི་སྡེ་སྣོད་བཞག་སྟེ། དེ་ཡང་དངོས་པོ་གཏན་ལ་འབེབས་པས་བདེན་པ་ལ་
སོགས་པ་ལ་ཐེ་ཚོམ་ཟ་བ་སེལ་བའི་ཕྱིར་རོ། །གཉིས་པའི་གཉེན་པོར་འདུལ་
བའི་སྡེ་སྣོད་བཞག་སྟེ། དེ་ལ་བརྟེན་ནས་བཀག་པའི་བསླབ་པ་ཉམས་སུ་བླང་
བས་འདོད་པ་བསོད་སྙོམས་ཀྱི་མཐའ་སེལ་ལ། གནང་བའི་བསླབ་པ་ཉམས་སུ་
བླང་བས་ངལ་ཞིང་དུབ་པའི་མཐའ་སེལ་བའི་ཕྱིར་རོ། །གསུམ་པའི་གཉེན་པོར་



• 94 ·
༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
མངོན་པའི་སྡེ་སྣོད་བཞག་སྟེ། དེར་བདག་ཏུ་ལྟ་བ་གཉིས་པོ་སྤོང་བའི་ཐབས་རྒྱ་
ཆེར་སྟོན་པའི་ཕྱིར་རོ། །གཉིས་པ་ནི། བསླབ་བྱ་ལ་ལྟོས་ནས་ཀྱང་སྡེ་སྣོད་གསུམ་
དུ་བཞག་སྟེ། མདོ་སྡེས་བསླབ་པ་གསུམ་གྱི་རང་བཞིན་གཏན་ལ་འབེབས་སོ། །
འདུལ་བས་ནི། བསླབ་པ་གཉིས་སྒྲུབ་སྟེ། དངོས་སུ་ན་ཚུལ་ཁྲིམས་ཀྱི་བསླབ་པ་
དང༌། བརྒྱུད་ནས་ཏིང་ངེ་འཛིན་གྱི་བསླབ་པ་སྒྲུབ་པའི་ཕྱིར་རོ། །མངོན་པས་ནི་
ཤེས་རབ་ཀྱི་བསླབ་པ་སྒྲུབ་སྟེ། ཆོས་རབ་ཏུ་རྣམ་པར་འབྱེད་པའི་སྟོབས་རྒྱ་ཆེར་
སྟོན་པའི་ཕྱིར་རོ། །གསུམ་པ་ནི། ཤེས་བྱ་ལ་ལྟོས་ནས་ཀྱང་སྡེ་སྣོད་གསུམ་དུ་
བཞག་སྟེ། མདོ་སྡེས་ཆོས་དང་དོན་བཤད་པ་དང༌། འདུལ་བས་ཆོས་དང་དོན་
སྒྲུབ་པ་དང༌། མངོན་པས་ཆོས་དང་དོན་འགྲེལ་བའི་གཏམ་གཏན་ལ་འབེབས་
པའི་ཕྱིར་རོ། ། ན་
དྲི་བ། གང་དང་ཡང་དག་ལྡན་པའི་ཐུབ་རྣམས་རྣམ་པ་ཀུན་ལྡན་
སྣ་ཚོགས་འདི་གསུངས་པ་ཞེས་པའི་སྐབས་སུ་རྣམ་མཁྱེན་ལ་བསྟོད་་་་་་
ཚུལ་ཇི་ལྟར་ཡིན། །
ལན། རྣམ་མཁྱེན་ཆོས་ཅན། ཁྱོད་ལ་དེའི་སྐབས་སུ་རྟེན་ཐབས་དགོས་པ་
འབྲས་བུ་བཞིའི་སྒོ་ནས་བསྟོད་པ་ཡིན་ཏེ། རྟེན་སྒོ་གསུམ་མི་མཐུན་ཕྱོགས་ལས་
བསྡམས་ཤིང་། རྣམ་འབྱོར་ཅན་རྣམས་བཀས་མངའ་བསྒྱུར་བའི་སངས་རྒྱས་
བཅོམ་ལྡན་འདས་ཀྱིས་ཐབས་རྣམ་པ་ཐམས་ཅད་བདེན་གྲུབ་ཀྱི་སྐྱེ་བ་མེད་པར་
མངོན་སུམ་དུ་རྟོགས་པའི་རྣམ་མཁྱེན་གྱི་སྒོ་ནས་དགོས་པ་གདུལ་བྱ་ཉོན་མོངས་་་
ལ་སྤྱོད་པ་བརྒྱད་ཁྲི་བཞི་སྟོང་འདུལ་བའི་ཆེད་དུ་འབྲས་བུ་གཉེན་པོ་རང་རང་་་
གི་བློ་དང་འཚམ་པའི་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་འཁོར་ལོ་བརྗོད་བྱ་་་
རྣམ་པ་མ་ལུས་པ་དང་ལྡན་པའི་རྗོད་བྱེད་སྣ་ཚོགས་པ་འདི་བསྐོར་པའི་ཕྱིར། །
དྲི་བ། ཆོས་འཁོར་གྱི་མཚན་ཉིད་དང་ལུང་རྟོགས་ཀྱི་བསྟན་པ་ལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
95.
ཞུགས་ཚུལ་ཇི་ལྟར་ཡིན། །
ལན། ལུང་རྟོགས་ཀྱི་དམ་ཆོས་གཉིས་གང་རུང་གིས་བསྡུས་པའི་ཡོན་ཏན་
དེ་ཆོས་འཁོར་གྱི་མཚན་ཉིད། དེ་ལ་དབྱེ་ན་ལུང་གི་ཆོས་འཁོར་དང་རྟོགས་པའི་
ཆོས་འཁོར་གཉིས་ཡོད་དེ། མཛོད་ལས། སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ། །ཞེས་གསུངས་པའི་ཕྱིར། ལུང་གི་བསྟན་
པའི་དམ་ཆོས་དེ་ལུང་གི་ཆོས་འཁོར་གྱི་མཚན་ཉིད། གསུང་རབ་ཡན་ལག་བཅུ་
གཉིས་མཚན་གཞི། རྟོགས་པའི་བསྟན་པའི་དམ་ཆོས་དེ་རྟོགས་པའི་ཆོས་འཁོར་
གྱི་མཚན་ཉིད། ལམ་ལྔ་དང་། འགོག་བདེན་མཚན་གཞི། རྒྱན་འགྲེལ་སྤྱི་དོན་
རོལ་མཚོ་ལས། བཀའ་དང་ལམ་ཞུགས་ཀྱི་མངོན་པར་རྟོགས་པ་གང་རུང་གིས་
བསྡུས་པའི་རྣམ་དཀར་ཀྱི་ཡོན་ཏན། ཆོས་འཁོར་གྱི་ངོ་བོ་ཞེས་གསུངས། འདི་
ལ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། རྗེ་བཙུན་པ་དང་བསོད་གྲགས་པས།
བཀའ་དང་ལམ་ཞུགས་ཀྱི་མངོན་རྟོགས་གང་རུང་གིས་བསྡུས་པའི་རྣམ་དཀར་་་
གྱི་ཡོན་ཏན་ཆོས་འཁོར་གྱི་མཚན་ཉིད་དུ་བཞག་ནས་རྣམ་དཀར་གྱི་ཡོན་ཏན་ལ་
དགེ་བ་དགོས་པར་གསུངས་པས། ལུང་གི་ཆོས་འཁོར་དགེ་བར་འདོད་དམ་
དཔྱད་ལ། ལུང་གི་ཆོས་འཁོར་བསྐོར་བ་པོ་སངས་རྒྱས་དགོས་པས་དེ་ལ་བཀའ་
དགོས་པར་སྒྲུབ་པས། བསྐོར་བ་བོ་དང་རྩོམ་པ་པོ་ཁྱད་མེད་དུ་འདོད་པ་འདྲ་
ལ། རྟོགས་པའི་ཆོས་འཁོར་ལ་ལམ་དགོས་པ་ལུང་རིགས་ཀྱི་སྒྲུབ་བྱེད་གསལ་བོ་
མ་གསུངས་སོ། །ཞེས་གསུངས་པས། དཔྱད་གཞིར་སྣང་ངོ༌། །ལུང་རྟོགས་ཀྱི་
བསྟན་པ་ལ་ཞུགས་ཚད་ནི། མཛོད་ལས། དེ་འཛིན་བྱེད་པ་སྨྲ་བྱེད་དང༌། སྒྲུབ་
པར་བྱེད་པ་ཁོ་ན་ཡིན། །ཞེས་གསུངས་པ་ལྟར། ཡིག་ཆར། ལུང་ལ་དད་པས་
ཐོས་སོགས་ཀྱིས་ཞུགས་ནས་སྨྲ་བ་དེ་འཛིན་པའི་ཚད་དང༌། ལུང་དོན་སངས་
རྒྱས་ཀྱི་བསྟན་པ་རྒྱུད་ལ་སྐྱེས་ནས་ལག་ལེན་བྱེད་པ་རྟོགས་པའི་བསྟན་པར་་་་་



.96.
༄༅།།ཕར་ཕྱིན་་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞུགས་ཤིང་འཛིན་པའི་ཚད་ཡིན་པའི་ཕྱིར། ཞེས་གསུངས་སོ། །
ཁ་ཅིག་ལུང་རྟོགས་ཀྱི་བསྟན་པར་རིམ་ཅན་ཁོ་ནར་ཞུགས་དགོས་པར་ཐལ།
རྗོད་བྱེད་ལུང་གི་བསྟན་པ་དང་བརྗོད་བྱ་རྟོགས་པའི་བསྟན་པ་གཉིས་རྒྱུ་འབྲས་་
སྔ་ཕྱི་ཡིན་པའི་ཕྱིར། འགྲེལ་བ་ལས། བརྗོད་པར་བྱ་བ་དང་རྗོད་པར་བྱེད་པ་
དག་ཐབས་དང་ཐབས་ཀྱིས་སྒྲུབ་པར་བྱས་པའི་ཚུལ་གྱི་འབྲེལ་བར་མཛད་པ།
ཞེས་དང་། ལམ་རིམ་ཆེན་མོ་ལས་ཀྱང་། ལུང་གི་བསྟན་པ་ནི་ཆོས་ལག་ཏུ་ལེན་
པའི་ཚུལ་སྒྲུབ་པར་བྱེད་པའི་ལུང་གཏན་ལ་འབེབས་པ་ཡིན་ལ། རྟོགས་པའི་
བསྟན་པ་གཏན་ལ་ཕབ་པ་ན། ཇི་ལྟར་གཏན་ལ་འབེབས་པ་ལྟར་སྒྲུབ་པ་ཡིན་
པས་དེ་གཉིས་རྒྱུ་འབྲས་སུ་འགྲོ་བ་ཡིན་ཏེ། ཞེས་གསུངས་པའི་ཕྱིར་ཟེར་བ་ལ།
ཁ་ཅིག་དེ་མི་འཐད་པར་ཐལ། ལུང་ལ་དད་པས་ཐོས་སོགས་ཀྱིས་ཞུགས་པ་ན་
ཐོག་མར་རྟོགས་པའི་བསྟན་པར་ཞུགས་པ་ཡིན་པའི་ཕྱིར་ཏེ། ཕར་ཕྱིནམཆན་
ལས། ་ལུང་ལ་དད་པས་ཐོས་སོགས་ཀྱིས་ཞུགས་པའི་ཤེས་རབ་ཀྱང་བསྟན་པ་
ཡིན་པས། ལུང་རྟོགས་ཀྱི་བསྟན་པར་ཞུགས་པ་རིམ་ཅན་དུ་འཇོག་དཀའ་ལ།
ཞེས་གསུངས་པའི་ཕྱིར་ཟེར་བ་ལ། ཁ་ཅིག་གིས་སྐྱོན་མེད་དེ། དེ་ཡིན་ཀྱང་ལུང་
ལ་ཐོས་བསམ་བྱེད་པའི་ལག་རྗེས་སུ་གྲུབ་པའི་རྟོགས་པའི་བསྟན་པ་རྗེས་སུ་གྲུབ་
དགོས་པས་དཔྱད་པའི་སྒོ་ཙམ་ཡིན་པའི་ཕྱིར་ཟེར། ཁ་ཅིག་དེ་གཉིས་ཀ་མི་
འཐད་དེ། ལུང་རྟོགས་ཀྱི་བསྟན་པར་ཞུགས་པ་དུས་མཉམ་པའི་ཕྱིར་ཏེ། ཕར་
ཕྱིན་མཆན་འགྲེལ་གསེར་གྱི་ལྡེ་མིག་ལས། སྐྱབས་འགྲོ་རྒྱུད་ལ་སྐྱེས་པ་དང་དུས་
མཉམ་དུ་རྟོགས་པའི་བསྟན་པར་ཞུགས་ཤིང་དེའི་ཚེ་ལུང་གི་བསྟན་པར་ཡང་་་་་
ཞུགས་པས་དུས་མཉམ་སྟེ། ནང་བ་སངས་རྒྱས་པར་མ་ཚུད་པར་བསྟན་པ་ལ་
ཞུགས་པ་མི་རུང་བའི་ཕྱིར་དང༌། ལུང་ཐོས་པ་ཙམ་གྱིས་ལུང་ལ་ཞུགས་པར་མི་
འཇོག་པའི་ཕྱིར་རོ། །འདིའི་སྨྲ་བྱེད་དང་ཞེས་པ་གཞན་ལ་ཕྱིན་ཅི་མ་ལོག་པར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། །
，97
འཆད་པ་ལ་བྱེད་ཅིང་། ཁོ་ནའོ་ཞེས་པའི་སྒྲས་བསྟན་པ་འཛིན་ཚད་དེ་གཉིས་
ལས་གཞན་སྦྱིན་གཏོང་རྟེན་བཞེངས་སོགས་དགེ་བ་བགྱིས་པ་ཙམ་གྱིས་བསྟན་་་་
པ་འཛིན་པར་མི་འཇོག་ཅེས་དེ་དག་གཅོད་པའོ། །ཞེས་གསུངས་པའི་ཕྱིར་ཟེར།
ཡང་རྣམ་བཤད་རིན་ཆེན་གསལ་བའི་སྒྲོན་མེ་ལས། དེ་ལ་ཁ་ཅིག་ན་རེ། དེ་ལྟར་
ཁས་ལེན་མི་རུང་བར་ཐལ། ནང་བ་བར་གྱུར་པ། ལུང་རྟོགས་གཉིས་ཀའི་
བསྟན་པར་ཞུགས་པ། སྐྱབས་འགྲོ་རྒྱུད་ལ་སྐྱེས་པ་རྣམས་དུས་མཉམ་ཡིན་པའི་
ཕྱིར། དེར་ཐལ། ཕྱི་ནང་གི་ཁྱད་པར་སྐྱབས་འགྲོས་འབྱེད་པར་ཇོ་བོ་དང་ཤནྟི་
བ ས་བཞེད་པ་ལྟར་རྗེ་རིན་པོ་ཆེས་ཀྱང་གསལ་བར་བཤད་པའི་ཕྱིར་དང་།
བསྟན་པ་ལ་འཇུག་པའི་སྒོ་སྐྱབས་འགྲོ་ཡིན་པར་ལམ་རིམ་ལས་བཤད་པའི་ཕྱིར་་
ཟེར་ཏེ་བརྟག་དགོས། ཞེས་གསུངས་པས་དཔྱད་པར་བྱ་བའི་གནས་ཉིད་དོ། །
བསྟན་པ་ལ་འཇུག་པའི་སྒོ་སྐྱབས་འགྲོ་ཡིན་ཞེས་གསུངས་པ་ལ། དྲང་ངེས་
རྣམ་འབྱེད་ཀྱི་དོགས་དཔྱོད་ལས། མཁས་པའི་དོགས་སློང་མཛད་ཚུལ་བཀོད་པ་
ནི། དེ་ཉིད་ལས། དེ་ལ་ཁོ་ན་རེ། དེ་ལྟར་ཁས་ལེན་མི་རིགས་ཏེ། དེ་ཕུར་ལྕོག་
བྱམས་པ་རིན་པོ་ཆེས་བཀག་པའི་ཕྱིར་ཏེ། དེ་ཉིད་ཀྱི་ཟིན་བྲིས་ལས། ཆོས་
ཐམས་ཅད་ཀྱི་ཐོག་མ་བཤེས་གཉེན་བསྟེན་ཚུལ་ཡིན་པ་མི་འཐད་ཅིང་། སྐྱབས་
འགྲོ་ཐོག་མ་ཡིན་དགོས་པར་གསུངས་པ་ལ། སྐྱབས་འགྲོའི་སྔོན་དུ་ཡང༌། ཉེས་
དམིགས་ལ་འཇིགས་པ། ཡོན་ཏན་ལ་དད་པ་སོགས་བླ་མས་བསྟན་པ་ལས་སྐྱེ་
དགོས་པས། དེ་ལ་ཡང་བཤེས་གཉེན་བསྟེན་ཚུལ་སྔོན་དུ་འགྲོ་དགོས་པ། པོ་ཏོ་
པས་མན་ངག་ཐམས་ཅད་བསྡུས་པའི་འགོ་ནི། བཤེས་གཉེན་དམ་པ་མི་བཏང་
བ་ཡིན་ཞེས་དྲངས་ནས་ལམ་རིན་ཆེན་མོར་བཤེས་གཉེན་བསྟེན་ཚུལ་ཐོག་མ་་་་་
ཡིན་པའི་ཁུངས་དང་བཅས་པས་བསྒྲུབས་པ་ལྟར་འཐད་དམ་སྙམ་ཞིང་། དེ་
དང་བསྟན་པ་ལ་འཇུག་པའི་སྒོ་སྐྱབས་འགྲོ་ཡིན་པ་ཡང་མི་འགལ་ལམ་སྙམ།



• 98 .
༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཤེས་གཉེན་བསྟེན་ཚུལ་ཆོས་ཀྱི་ཐོག་མར་ཁས་བླངས་པ་ལ། སྐྱབས་འགྲོ་རྒྱུད་
ལ་མ་སྐྱེས་པའི་ལམ་རིམ་གྱི་ཆེད་དུ་བྱ་བའི་གདུལ་བྱ་ཡོད་པར་ཐལ་བ་འཕངས་་་
པ་འདི་ལ་ཡང་། ཆེད་དུ་བྱ་བའི་གདུལ་བྱ་ཡིན་པ་ལ་སྐྱེས་བུ་ཆེན་པོ་ཡིན་པ་
ཞིག་དགོས་པ་ནི་ལམ་སྒྲོན་ལས། སེམས་ཅན་དམ་པ་བྱང་ཆུང་མཆོག །ཅེས་
སོགས་དང༌། འདི་ཉིད་ལས་ཀྱང་འཆད་པའི་ཡུལ་ནི་སྐྱེས་བུ་ཆེན་པོའི་གདུལ་བྱ་
ཡིན་ལ། ཞེས་གསུངས་པས། ཐལ་བ་འདི་ཕྱོགས་སྔ་ལ་འཇུག་ཚུལ་གོ་དཀའ་བ་
ཞིག་འདུག ཅེས་རྒྱས་པར་བཀག་པའི་ཕྱིར་ཟེར་ན། འདི་ནི་གཏན་ནས་མི་
རིགས་ཏེ་གཞན་དུ་ན་བཤེས་གཉེན་བསྟེན་ཚུལ་ལ་བློ་སྦྱོང་བའི་ཚེ་སྐྱབས་འགྲོ་་་་
སྔོན་དུ་བཏང་ནས་བློ་སྦྱོང་དགོས་པ་མ་ཡིན་པར་ཐལ་ལོ། །འདོད་ན། ལམ་གྱི་
རྩ་བ་བཤེས་གཉེན་བསྟེན་ཚུལ་དང༌། བསྟེན་ནས་བློ་ཇི་ལྟར་སྦྱངས་པའི་རིམ་
པའོ། །ཞེས་པ་ནས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམས་པ་སྔོན་
དུ་བཏང་ནས་ཞེས་བདེ་ལམ་སོགས་ནས་བཤད་པ་མི་འཐད་པར་ཐལ་ལོ། །དེར་
མ་ཟད་སངས་རྒྱས་ཀྱི་བསྟན་པ་དར་ཆེ་བའི་ཡུལ་གྱི་མི་སྐྱ་རྣམས་ཀྱིས་དགེ་རྒན་་་
སོགས་མ་བསྟེན་ཀྱང་ཕ་མ་རྣམས་ལས་བརྒྱུད་ནས་མ་ཎི་དམིགས་བརྩེ་མ་སྐྱབས་
འགྲོའི་ཚིག་འདོན་བཞིན་ངེད་རྣམས་ཀྱི་འདི་ཕྱིའི་ལེགས་ཚོགས་དཀོན་མཆོག་་་་
གསུམ་པོ་ཁྱེད་མཁྱེན་སྙམ་དུ་གསོལ་བ་བཏབ་པ་སོགས་མངོན་སུམ་གྱིས་གྲུབ་ལ།
བཤེས་གཉེན་སོགས་མ་བསྟེན་ཀྱང་རིམ་གྲོ་སོགས་ལ་བརྟེན་ནས་ནད་ལས་ཐར་
ཏེ་ཁོ་བོ་ནད་ལས་ཐར་བ་དཀོན་མཆོག་གསུམ་གྱི་བཀའ་དྲིན་ཡིན་སྙམ་དུ་ཡིད་་་
ཆེས་སྐྱེས་པ་དེ་ཡང་སྐྱབས་འགྲོ་ཡིན་པའི་ཕྱིར་ཟེར་བ་སོགས་ལའང་ཞིབ་ཏུ་་་་་་
བརྟག་དགོས་སོ། །ཞེས་གསུངས་སོ། །
ཡང་ཁ་ཅིག སྤྱིར་ལུང་རྟོགས་ཀྱི་བསྟན་པ་གཉིས་རིམ་ཅན་དུ་འཇོག་
དཀའ་ཡང་བསྟན་པ་འདིའི་དབང་དུ་བྱས་པའི་ལུང་རྟོགས་ཀྱི་བསྟན་པ་གཉིས་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 99 .
རིམ་ཅན་ཁོ་ནར་གྲུབ་པ་ཡིན་ཏེ། གུང་ཐང་བློ་གྲོས་ཀྱི་མཛོད་ལས། བསྟན་པ་
འདིའི་དབང་དུ་བྱས་པའི་རྟོགས་པའི་བསྟན་པ་ནི་དེའི་དབང་དུ་བྱས་པའི་ལུང་་
གི་བསྟན་པའི་ཉིང་དགོས་ཡིན་པས། སྟོན་པ་འདིའི་བསྟན་པའི་དབང་དུ་བྱས་
པའི་ལུང་རྟོགས་ཀྱི་བསྟན་པ་གཉིས་རིམ་ཅན་ཁོ་ནར་གྲུབ་ཅིང་། ཞེས་གསུངས་
པའི་ཕྱིར་དང་། དེས་ན་བསྟན་པ་གནས་མི་གནས་ཀྱང་ལུང་རྟོགས་ཀྱི་བསྟན་པ་
གཉིས་ཡོད་མེད་ཀྱིས་མིན་དེ། མདོ་མངོན་ཡོད་ཀྱང་འདུལ་བ་མེད་པར་བསྟན་
པ་ཡོད་པར་མི་འཇོག་སྟེ། ལུང་ཞུ་བ་ལས། ཉེ་བར་འཁོར། ཇི་སྲིད་དུ་ལས་ཀྱང་
ཡོད། ནན་ཏན་བྱེད་པ་ཡང་ཡོད་པ་དེ་སྲིད་དུ་དམ་པའི་ཆོས་གནས་པ་ཞེས་
བྱའོ། །ལས་ཀྱང་མེད། ནན་ཏན་བྱེད་པ་ཡང་མེད་ན་དམ་པའི་ཆོས་ཞིག་པ་ཞེས་
བྱའོ། །ཞེས་དང་། འདུལ་བར་བསྟོད་པ་ལས། མཛོད་མཆོག་འདུལ་བ་རྫོགས་
པ་འདི་གནས་པ། །དེ་སྲིད་ཆོས་སྒྲོན་འདི་ནི་གནས་འགྱུར་ཞིང་། །ཞེས་གསུངས་
པའི་ཕྱིར་ཟེར་ལ། ཕར་ཕྱིན་མཆན་འགྲེལ་གྱི་ཟིན་བྲིས་འཇམ་དབྱངས་འཛུམ་
ཟེར་ལས། འདུལ་བ་མེད་པར་མདོ་མངོན་ཡོད་ཀྱང་བསྟན་པ་གནས་པའི་གོ་མི་
ཆོད་གསུངས་པ་འདུལ་བའི་ཆེ་བརྗོད་ཙམ་ལས་གོ་ཚོད་གཞན་དགོས་ཞེས་་་་་་་
གསུངས་པས་བརྟག་པར་བྱའོ། །
དྲི་བ། བཀའ་བསྡུ་རིམ་པ་གསུམ་བྱུང་ཚུལ་ཇི་ལྟར་ཡིན།
ལན། དེ་ལ་ཐུན་མོང་བའི་བཀའ་བསྡུ་ཚུལ་དང་། ཐུན་མོང་མ་ཡིན་པའི་
བཀའ་བསྡུ་ཚུལ་གཉིས་ཡོད་ལ། དེ་གཉིས་ནི་རིམ་བཞིན《ཅོ་ནེའི་བསྟན་འགྱུར་
དཀར་ཆག་ཡིད་བཞིན་ནོར་བུའི་ཕྲེང་བ》ལས། དང་པོ་ནི། སྟོན་པ་མྱ་ངན་
ལས་མ་འདས་གོང་ཙམ་ཤཱ་རིའི་བུ་འཁོར་དགྲ་བཅོམ་པ་བརྒྱད་ཁྲི་དང་མོའུ་་་་་་
འགལ་གྱི་བུ་འཁོར་བདུན་ཁྲི་དང་བཅས་མྱ་ངན་ལས་འདས་དེ་ནས་སྟོན་པ་་་་་་
འཁོར་ཁྲི་བརྒྱད་སྟོང་དང་བཅས་པ་མྱ་ངན་ལས་འདས་པ་ན། བསྐལ་བ་མང་བོ་



• 100. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཐུབ་པའི་ལྷ་རྣམས་སྟོན་པའི་གསུང་རབ་ནི་དུད་པ་ཙམ་དུ་གྱུར་ཏེ། དགེ་སློང་
དབང་ཡོད་པ་དག་ཀྱང་མྱ་ངན་ལས་འདས་པས་སྡེ་སྣོད་གསུམ་མི་སྒྲོག་གོ །ཞེས་
འཕྱ་བ་བསལ་བའི་ཕྱིར། འོད་སྲུངས་ཆེན་པོས་དགེ་འདུན་བསྡུ་བ་ལ་གང་བོ་
བཀོད་ནས། གང་བོས་རབ་མཐའི་བསམ་གཏན་ལ་བཞུགས་ཏེ་བལྟས་ནས་གཎྜི་
བརྡུངས་པས་བ་ལང་བདག་མ་གཏོགས་པ་འདུས་སོ། །དེ་ནས་གང་བོ་བ་ལང་
བདག་འབོད་པར་བསྐོས་ཏེ། དེའི་རྫུ་འཕྲུལ་གྱིས་བ་ལང་བདག་སུམ་ཅུ་རྩ་
གསུམ་དུ་ཤིང་ཤིནྟ་ཀའི་གཞལ་མེད་ཁང་དུ་འགོག་པ་ལ་སྙོམས་པར་འཇུག་པའི་
དྲུང་དུ་བྱོན་ནས་སད་པར་བྱས་ཏེ། བ་ལང་བདག་ལ་འདི་སྐད་ཅེས། འོད་
སྲུངས་ལ་སོགས་པ་དགེ་སློང་གི་དགེ་འདུན་རྣམས་འདི་སྐད་དུ། ཚེ་དང་ལྡན་པ་
བ་ལང་བདག་ནད་མེད་པར་གྱུར་ཅིག དགེ་འདུན་གྱི་བྱ་བ་ཅུང་ཟད་ཡོད་པས་
མྱུར་དུ་བྱོན་ཅིག་ཅེས་སོ། །དེ་ནས་བ་ལང་བདག་ན་རེ། གང་པོ་སྟོན་པ་གདུལ་
བྱའི་དོན་དུ་འཇིག་རྟེན་གཞན་དུ་མ་གཤེགས་སམ། དགེ་འདུན་འཐབ་རྩོད་
དང་མཚང་མི་འདྲུའམ། ཞེས་སོགས་ཀྱི་མཐར། དེ་ལྟ་མོད་ཀྱི་སངས་རྒྱས་ལ་
སོགས་པ་དགེ་སློང་གི་དགེ་འདུན་ཞེས་སྨྲ་བའི་རིགས་ན། འོད་སྲུངས་ལ་སོགས་
པ་ཞེས་སྨྲ་འམ། ཐུགས་རྗེ་ཆེན་པོ་ལ་གོམས་པར་གནས་པ། ཀུན་ཏུ་སྤྱོད་པ་ལ་
ཞུགས་པའི་སྟོན་པ། ཕུང་བོ་ལྷག་མ་མེད་པའི་དབྱིངས་སུ་མྱ་ངན་ལས་མ་འདས་
སམ། ཞེས་སོགས་དྲིས་པས། གང་པོས། བློ་ལྡན་བསྟན་པ་གནས་བྱའི་ཕྱིར། །
ཉན་ཐོས་དགེ་འདུན་ཚོགས་ནས་ནི། །དེ་དག་དེ་ནི་འདུས་གྱུར་ཏེ། །ཁྱོད་ལ་
སྡོད་ཅིང་དེ་བརྩོན་བྱེད། །གྲུ་ཆེན་རྒྱལ་བ་ཞིག་པ་སྟེ། །ཡེ་ཤེས་རི་ཡང་རྣམ་པར་
ཉིལ། །བསྟན་པ་རབ་མཆོག་ལྡན་པ་ཡི། །དགེ་སློང་མང་པོ་རྣམ་པར་ཞི། །ཞེས་
སོགས་སྨྲས་ཏེ། དེ་བཞིན་གཤེགས་པ་མྱ་ངན་ལས་འདས་པས། བསྟན་པ་གནས་
པར་བྱ་བའི་ཕྱིར་དགེ་སློང་བསྡུ་བ་ཡིན་ན། ཁྱེད་བཞུད་དགོས་སོ་བྱས་པས། དེ་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，101 .
ན་རེ། གང་པོ་ཆོག་གི་འགྲོ་བའི་དུས་མ་ཡིན་ནོ། །འགྲོ་བའི་སྒྲོན་མེ་བཞུགས་ན་
འགྲོ་བར་འདོད་ཀྱང་། ད་ནི་ཇི་ལྟར་འགྲོ། བདག་གི་ལྷུང་བཟེད་དང་ཆོས་གོས་
རྣམ་གསུམ་དགེ་འདུན་ལ་ཕུལ་ལ་བཟོད་པར་གསོལ་ཞེས་སྨྲས་ཏེ། ཆོ་འཕྲུལ་
བསྟན་ཏེ་མྱ་ངན་ལས་འདས་སོ། །གང་བོས་ཀྱང་རྫུ་འཕྲུལ་གྱིས་འོངས་ནས་དགེ་
འདུན་འདུས་པའི་ནང་དུ་ཕྱག་བྱས་ཏེ། ལྷུང་བཟེད་ལ་སོགས་པ་ཕུལ་ནས་རྒྱུ་
མཚན་ཞུས་སོ། །དེ་ནས་འོས་སྲུང་ཆེན་པོས་དགེ་སློང་དག་ཉོན་ཅིག ཇི་ལྟར་དེ་
ནི་འཕགས་པའི་ཚུལ་གྱིས་འདས། །གཞན་གྱིས་དེ་བཞིན་རབ་ཞིར་འགྲོ་མི་བྱ། །
དེ་བས་ཇི་སྲིད་དགོས་པའི་དོན་བྱ་ཞིང་། །དབང་ཅན་ཚོགས་ནས་དེ་སྲིད་བགྲོ་
བར་བྱ། །ཇི་སྲིད་བསོད་ནམས་ལས་ཀྱི་གཞིར་གྱུར་པ། ། །ཤིར་ཤ་ཀ་ཡི་སེམས་
མཆོག་བ་ལང་བདག །དེ་ལྟར་ཁྱོད་ཀྱིས་དེ་བཞིན་མི་བསམ་སྟེ། །འགྲོ་དོན་
དགོངས་ཕྱིར་ཚོགས་ནས་བློ་གྲོས་བྱ། །ཞེས་བཀའ་བསྡུ་མ་བྱས་བར་དུ་སུ་ཡང་
མྱ་ངན་ལས་མི་འདའ་བར་ཁྲིམས་སུ་བཅས་ནས་སྨྲས་པ། འདིར་ཆོས་ཀྱི་ཚུལ་
བཤད་ན་དགེ་སློང་མང་བོ་འོངས་ནས་གཡེང་བར་བྱེད་པས་མ་ག་དྷར་འགྲོའོ་་་་་
ཟེར་ནས་སློབ་པའི་དགེ་སློང་གཞན་བཟློག་ཅིང་། ཀུན་དགའ་བོ་ཆུའི་ཞལ་ཏ་
བར་བསྐོས་ནས། ཀུན་དགའ་བོ་དགེ་འདུན་དང་བཅས་པ་ལྗོངས་རྒྱུ་ཞིང་སོང་
ངོ༌། །འོད་སྲུངས་ཆེན་པོ་ལམ་དྲང་བོ་ནས་སོང་སྟེ་རྒྱལ་བོའི་ཁབ་ཏུ་སོང་བ་
དང༌། མ་སྐྱེས་དགྲས་མཐོང་སྟེ་སྟོན་པ་དྲན་ནས། གླང་བོ་ཆེ་ལས་ལྷུང་བ་འོད་
སྲུངས་ཀྱིས་བཟུང་སྟེ་ས་ལ་བཞག་ནས། སངས་རྒྱས་ནི་རྟག་ཏུ་མཉམ་པར་
བཞག་པ་ཡིན་ལ། ཉན་ཐོས་ལ་དེ་ལྟ་བུ་མེད་པས་ཕྱིན་ཆད་དེ་ལྟར་མ་བྱེད་ཅིག
ཅེས་ཆད་བྱས་སོ། །ལྷའི་གནས་འདིར་ཆོས་ཀྱི་ཚུལ་བགྲོ་བར་འཚལ་ལོ། །དེས་
སྨྲས་པ་ལེགས་ཀྱི་བདག་གིས་ཡོ་བྱད་ཐམས་ཅད་སྦྱར་རོ། །ཞེས་སོ། །དེ་ནས་
འ དུས་ཏེ་ཤིང་རྒྱ་གྲོ་དྷའི་ཕུག་ཏུ་རྒྱལ་བོས་མལ་སྟན་དང་ཡོ་བྱད་སྦྱར་ཏེ།



• 102 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དབྱར་གནས་པར་ཁས་བླངས་ཏེ་འོད་སྲུངས་ཆེན་པོས། ཀུན་དགའ་བོའི་སེམས་
ལ་ཀུན་ཏུ་བལྟས་ནས་མ་འགག་པ་ལ། འཁོར་འདིར་དེ་བཞིན་གཤེགས་པས་
རབ་ཏུ་བསྔགས་པའི་ནང་ན། དགེ་སློང་འདོད་ཆགས་དང་བཅས་པ། ཞེ་སྡང་
དང་བཅས་པ། གཏི་མུག་དང་བཅས་པ། སྲེད་པ་དང་བཅས་པ། ལེན་པ་དང་
བཅས་པ། སློབ་པ་དག་ཡོད་དོ། །མ་འགག་པས། མངོན་ཤེས་ཀྱིས་བལྟས་ཏེ།
སྨྲས་པ། མཁྱེན་པར་མཛོད་ཅིག དགེ་སློང་གི་དགེ་འདུན་ནི་སྙིང་བོ་མེད་པ་
དང་བྲལ་བ་དག་པ་གཙང་བ། སྙིང་བོ་ཅན་བླ་ན་མེད་པ་བསོད་ནམས་ཀྱི་ཞིང་
འཇིག་རྟེན་གྱི་སྦྱིན་གནས་ཡིན་མོད་ཀྱི། ཀུན་དགའ་བོ་ནི་དུག་གསུམ་དང་མ་
བྲལ་བ་ཡིན་ནོ། །དེ་ནས་འོད་སྲུངས་ཀྱིས། ཀུན་དགའ་བོ་དྲག་པོའི་སྒོ་ནས་
འདུལ་བའི་དུས་ལ་བབས་པར་གཟིགས་ནས། འོད་སྲུངས་ཀྱིས་ཀུན་དགའ་བོ།
འདི་ཐམས་ཅད་ནི་དགྲ་བཅོམ་པ་ཤ་སྟག་ཡིན་གྱི། ཁྱོད་སློབ་པ་རྒྱུན་ཞུགས་པ་
ཡིན་པས། འདིར་མ་འདུག་པར་མར་སོང་ཞིག ཅེས་སྨྲས་པ་དང༌། ཀུན་དགའ་
བོ་ན་རེ། བདག་གི་ཚུལ་ཁྲིམས་དང་། ལྟ་བ་དང༌། འཚོ་བ་སོགས་ཆོས་གང་
ཡང་ཉམས་པ་མེད་ཀྱི། དེ་སྐད་མ་གསུང་ཞིག་ཞུས་པས། སངས་རྒྱས་དང་ཡུན་
རིང་དུ་འགྲོགས་ནས་དེ་ཙམ་ངོ་མཚར་མི་ཆེ་ལ། ཉེས་པ་བརྒྱད་ཡོད་པས། ཚུལ་
ཤིང་ལོང་ཞིག་ཅེས་གསུངས་སོ། །
བ་བརྒྱད་གང་ཞེ་ན། དང་པོ་ནི། སྐྱེ་དགུའི་བདག་མོ་ལ་སོགས་པ་བུད་མེད་
ལྔ་རྒྱ་ཙམ་བསྙེན་པར་རྫོགས་པ་ནན་གྱིས་ཞུས་ནས། བསྟན་པ་ལོ་བདུན་སྟོང་
གནས་པ་ལ། ལྔ་སྟོང་དུ་བྲི་བ་ནི་ཉེས་པ་དང་པོའོ། །གཉིས་པ་ནི། སྟོན་པ་མྱ་
ངན་ལས་མི་འདའ་བར་གསོལ་བ་བཏབ་ན་བསྐལ་བའམ་བསྐལ་བ་ལས་ལྷག་་་་་
པར་བཞུགས་པ་ལ་དེ་ལྟར་གསོལ་བཏབ་མ་ཞུས་པ་ནི་གཉིས་པའོ། །སྟོན་པས་
ཐུགས་ཕབ་ནས་དྲིས་པ་ལ་ལན་ལོག་པར་བཏབ་པ་ནི་གསུམ་པའོ། །ན་བཟའ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 103 .
གསེར་གྱི་མདོག་ཅན་འཚེམ་པའི་ཚེ་ནམ་མཁའ་ལ་བརྐྱངས་ན་ལྷས་འཛིན་པ་་་་་
ཡིན་པ་ལ། རྡོག་པའི་འོག་ཏུ་བརྫིས་ནས་བཙེམས་པ་ནི་བཞི་པའོ། །ཞལ་སྐྱེམས་
པ་ལ་ལྷུང་བཟེད་ནམ་མཁའ་ལ་ཟེད་ན་ལྷས་བདུད་རྩི་འབུལ་བ་ཡོད་པ་ལ། ཆུ་
རྙོག་མ་ཅན་དྲངས་པ་ནི་ལྔའོ། །སྟོན་པས་དཀའ་ཞིང་ཉེ་བར་འཚེ་བའི་ཚེ།
བསླབ་པའི་གཞི་བག་ཡངས་སུ་བྱའོ་ཞེས་གསུངས་པ་ལ་ཇི་ལྟར་བྱེད་མ་ཞུས་པས།
ད་ལྟ་མི་མཐུན་པ་ནི་དྲུག་པའོ། །བུད་མེད་དང་ཁྱིམ་པའི་འཁོར་ལ་གསང་བའི་
གནས་སྦུབས་སུ་ནུབ་པ་བསྟན་པ་ནི་བདུན་པའོ། །སྐུ་གསེར་གྱི་མདོག་ཅན་ཁྱིམ་
པ་ལ་བསྟན་པས། ཁྱིམ་པའི་ཕྱོགས་ཀྱིས་མ་རུངས་པར་བྱས་པ་ནི་ཉེས་པ་བརྒྱད་
པའོ། ། །
དེ་ནས་ཀུན་དགའ་བོས་ཕྱོགས་གཞིར་བལྟས་ཏེ་སྙིང་རྗེ་བ་དང་སྡུག་བསྔལ་
བའི་སེམས་ཀྱིས་དལ་བུས་སྨྲས་པ། བདག་དེ་བཞིན་གཤེགས་པས་ནི་སྤངས།
མགོན་སྐྱབས་དང་སྣང་བ་ཡང་སུ་ལ་བསྟེན་པར་བྱ། ཞེས་སོ། །དེའི་ཚེ་ལྷ་རྣམས་
ཀྱིས། ལྷ་ནི་རྒྱལ་ལོ། །ལྷ་མ་ཡིན་ནི་ཕམ་མོ། །བསྟན་པ་ནི་རྒྱས་སོ། །སྟོན་པ་
དང་འདྲ་བའི་ཉན་ཐོས་ཀྱིས་སྟོན་པ་དང་འདྲ་བའི་ཉན་ཐོས་ལ་སྤྱོས་སོ། །ཞེས་
བསྒྲགས་སོ། །དེ་ནས་བྲི་ཛིའི་གྲོང་དུ་བྱོན་ནས་འགྲོ་བའི་སྒྲོན་མེ་ཡང་དག་པར་
རྫོགས་པའི་སངས་རྒྱས་ནི་འདས། །འོད་སྲུངས་ཆེན་པོས་ནི་བསྐྲད་སྙམ་ནས་
སེམས་ཁུང་དུ་ཆུད་པའི་ཚེ། བྲི་ཛིས་བུས་མངོན་པར་ཤེས་པས་མཁན་པོའི་
སེམས་ལ་བལྟས་པ་དང་། དེ་འདོད་ཆགས་དང་མ་བྲལ་བའི་སློབ་པར་མཐོང་སྟེ།
སྨྲས་པ། གོ་ཏམ་ཁྱོད་ནི་བག་མེད་མ་མཛད་པར། །ཤིང་དྲུང་ཐིབས་པོ་བརྟེན་
ནས་མྱ་ངན་འདས། ཐུགས་ལ་བཞག་སྟེ་བསམ་གཏན་མཛོད་ཅིག་དང་། །རིང་
བོར་མི་ཐོགས་ཞི་བའི་གནས་ཐོབ་འགྱུར། །ཞེས་པའི་གདམས་ངག་ལ་བརྟེན་
ནས། རབ་ཏུ་བསྒྲིམས་པས་ཀུན་དགའ་བོས་དགྲ་བཅོམ་པ་ཉིད་ཐོབ་སྟེ། སླར་



• 104 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནྱ་གྲོ་དྷའི་ཕུག་ཏུ་ཕྱིན་ཏོ། །དེ་ནས་འོད་སྲུངས་ཀྱིས་ཕྱི་མའི་དུས་ཀྱི་དགེ་སློང་
བརྗེད་ངེས་པ་རྣམས་ཀྱི་དོན་དུ་སྔ་དྲོ་ཚིག་བཅད་དང་ཕྱི་དྲོ་ལྷུག་པར་བགྲོ་ཞིང༌།
དེ་ཡང་སྔར་མདོ་སྡེ་བསྡུ་བར་བགྲོས་པ་དང་། འོད་སྲུངས་ཀྱིས་ཀུན་དགའ་བོ་
ལ་སྤྲོ་བ་དྲིས་གསོལ་གཉིས་ཀྱི་ལས་ཀྱིས་མདོ་སྡེ་བསྡུ་བར་བསྐོས་ནས། སེང་གེའི་
ཁྲི་ལ་དགྲ་བཅོམ་པ་ལྔ་བརྒྱས་རྣམ་སྦྱར་བཏིང་སྟེ། དེ་ལ་ཀུན་དགའ་བོ་འདུག་
སྟེ། མདོ་སྡེ་བཟུང་བ་ཐམས་ཅད་ངས་བཤད་པར་བྱའོ་སྙམ་པ་དང་། ལྷ་རྣམས་
ཀྱིས་ཤེས་ནས་གུས་པར་ཉན་ནོ། །དེ་ནས་འོད་སྲུངས་ཀྱིས། སྟོན་པ་འཇིག་རྟེན་
ཕན་བཞེད་པ། །རྒྱལ་བའི་གསུངས་པའི་ཆོས་རྣམས་ཀྱི། །རྣམ་པ་མཆོག་ནི་གང་
བཤད་པ། །ཚེ་དང་ལྡན་པས་མདོ་སྡེ་གསུངས། །ཞེས་གསོལ་བ་བཏབ་པོ། །དེ་
ནས་ཀུན་དགའ་བོས། སྟོན་པའི་ཡོན་ཏན་དྲན་པས་ཁ་བྱང་ཆུབ་སྙིང་བོར་
བལྟས་ཐལ་མོ་སྦྱར་ཏེ། སྒྲས་ཁྱབ་པར་བྱས་ཏེ། འདི་སྐད་བདག་གིས་ཐོས་པ་
དུས་གཅིག་ན། བཅོམ་ལྡན་འདས་ཡུལ་ཝ་ར་ཎ་སིར་དྲང་སྲོང་སྨྲ་བ་རི་དྭགས་
ཀྱི་ཚལ་ན་བཞུགས་སོ། །ཞེས་བརྗོད་མ་ཐག་ལྷ་མི་རྣམས་མྱ་ངན་སྐྱེས་ཏེ། ཀྱེ་མ་
འཇིག་རྟེན་འདི་དག་དུ། །མི་རྟག་པར་ནི་ཁྱད་པར་མེད། །གང་གི་རིན་ཆེན་
གཏེར་དེ་ཡི། །ཡོན་ཏན་རྒྱ་མཚོ་དག་ཀྱང་བསྐམས། །གང་ལས་བདག་གིས་སྔོན་
ཐོས་པ། ཆོས་ནི་ཐར་བའི་དབྱེ་བ་བྱེད། །འདི་སྐད་ཐོས་ཞེས་རབ་སྦྱར་ཏེ། །དེ་
ཡང་དེ་རིང་བསྒྲགས་པ་ཡིན། །ཞེས་སོ། །དེ་ནས་བཅོམ་ལྡན་འདས་ཀྱིས་དགེ་
སློང་ལྔ་བོ་ལ་འདི་སྐད་ཅེས་བཀའ་སྩལ་ཏེ། དགེ་སློང་དག་མ་ཐོས་པའི་ཆོས་
འདི་ནི། སྡུག་བསྔལ་འཕགས་པའི་བདེན་པའོ་ཞེས་སོགས་མདོ་སྡེ་བཤད་དོ། །
དེ་ནས་ཀུན་ཤེས་ཀྱིས་འོད་སྲུངས་ལ། བདག་གིས་ཆོས་ཀྱི་རྣམ་གྲངས་འདི་
མངོན་སུམ་ཏུ་ཐོས་ཏེ། བདག་གི་ཁྲག་དང་མཆིལ་མའི་རྒྱ་མཚོ་བསྐམས། རུས་
པའི་རི་ལས་བརྒལ། ངན་སོང་གི་སྒོ་ནི་བཅད། མཐོ་རིས་ཐར་བའི་སྒོ་ཕྱེ་སྟེ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：105.
འདི་བཤད་པས་བདག་དང་ལྷ་བརྒྱད་ཁྲིས། ཆོས་ཀྱི་མིག་ཐོབ་ན། དེ་རིང་
འདིར་འདི་སྐད་ཐོས་ནས་བཤད་དེ། ཀྱེ་མ་ཐམས་ཅད་མི་རྟག་པར་ཁྱད་མེད་
དོ། །ཞེས་སྨྲས་ནས་སྟན་ལས་བབས་ནས་འདུག་གོ །གཞན་རྣམས་ཀྱང་སྟན་
ལས་བབས་ཏེ་བདག་ཅག་གིས་ཆོས་འཆད་པ་མངོན་སུམ་དུ་མཐོང་བ་ལས། མི་
རྟག་པའི་སྟོབས་ཀྱིས་བཅོམ་ལྡན་འདས་དེ་ཡང་ཐོས་པའི་ལམ་དུ་གཤེགས་པར་
གྱུར་ཏོ། །དེ་ནས་དགྲ་བཅོམ་པ་རྣམས་ཀྱིས་མངོན་ཤེས་ཀྱིས་བལྟས་ནས། ཀུན་
དགའ་བོ་ལ་ཁྱོད་ཀྱི་ལུང་དེ་ཡིན་ནམ། དེས་བདག་ཅག་གི་ལུང་དེ་ལགས་སོ། །
ཁྱེད་ཅག་གི་ལུང་དེ་ལྟ་བུ་ལགས་སམ། དེ་ཁོ་ནའོ། །དེ་ནས་འོད་སྲུངས་ཀྱིས་
བདག་གིས་མདོ་སྡེ་དང་པོ་བསྡུས་ན་གང་གིས་ཀྱང་མ་ཟློག་པས། ཆོས་སོ་སྙམ་
ཏེ་ཀུན་དགའ་བོ་ལ་མདོ་སྡེ་གཉིས་པ་གང་དུ་བཤད། འདི་སྐད་བདག་གིས་ཐོས་
ནས། སྡུག་བསྔལ་འཕགས་པའི་བདེན་པ་གང་ཞེ་ན། སྐྱེ་བའི་སྡུག་བསྔལ་དང་
ཞེས་སོགས་སྔར་བཞིན་ནོ། །མདོ་སྡེ་གསུམ་པ་གང་དུ་བཤད། དེས་འདི་སྐད་
ཅེས་སོགས་ནས། དགེ་སློང་དག་གཟུགས་ནི་བདག་མ་ཡིན་ནོ། །ཞེས་སོགས་
ཀུན་དགའ་བོས་བཟླས་ནས་དགྲ་བཅོམ་པ་ལྔ་བརྒྱར་གཅིག་གིས་མ་ཚང་བས་་་་་
གཞུང་དུ་བྱས་ཏེ་ཕུང་བོ་དང་ལྡན་པ་ནི་ཕུང་བོར། སྐྱེ་མཆེད་དང་ལྡན་པ་ནི་སྐྱེ་
མཆེད་དུ། རྟེན་འབྲེལ་དང་། འཕགས་པའི་བདེན་པ་རིག་པ་དང་ལྡན་པ་ནི་
གླེང་གཞི་དང་ལྡན་པར་ཉན་ཐོས་ཀྱི་བཤད་པ་མང་བ་དེ་ནི་ཉན་ཐོས་ཀྱི་བཤད་་་
པར། སངས་རྒྱས་ཀྱི་ནི་སངས་རྒྱས་ཀྱི་བཤད་པར། བྱང་ཕྱོགས་དང་ལྡན་པ་ནི་
ལམ་གྱི་ཡན་ལག་ཏུ། བརྗོད་པ་མང་བ་ནི་ཡང་དག་པར་བརྗོད་པའི་སྡེར།
ཚིགས་བཅད་མང་བ་ནི་ཡང་དག་པར་ལྡན་པའི་མིང་དུ། ལུང་རིང་པོ་ནི་རིང་
བོར། བར་མ་ནི་བར་མར། ཚིག་གཅིག་ལ་སོགས་པ་ནི་གཅིག་ལས་འཕྲོས་པའི་
ལུང་ཞེས་བསྡུས་ཏེ་བཞག་གོ །དེ་ནས་འོས་སྲུངས་ཀྱིས་ཀུན་དགའ་བོ་ལ་ལུང་དེ་



• 106 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྙེད་ཅིག་གམ། དེ་སྙེད་ཅིག་ལགས་ཏེ་འདི་ལས་ལྷག་པ་མེད་དོ། །ཞེས་སྨྲས་ནས།
ཁྲི་ལས་བབས་ཏེ་ས་ལ་འདུག་གོ །དེ་ནས་ཉེ་བར་འཁོར་ལ་སྤྲོ་བ་བྱས་ཏེ།
གསོལ་གཉིས་ཀྱི་ལས་ཀྱིས་འདུལ་བ་བསྡུ་བར་བསྐོས་ཏེ། ཉེ་བར་འཁོར་སེངྒེའི་
ཁྲི་ལ་བཞག་ནས་བཅོམ་ལྡན་འདས་ཀྱིས་བསླབ་གཞི་དང་པོ་གང་དུ་བཅས། ཝ་
ར་ན་སིར་རོ། །གང་གི་དོན་དུ་ན། ལྔ་སྡེའི་དོན་དུ་ཤམ་ཐབས་ཟླུམ་པོར་བགོ་
བར་བྱའོ། །ཞེས་བྱས་སོ། །དེ་ནས་དགྲ་བཅོམ་པ་རྣམས་ཀྱིས་མངོན་ཤེས་ཀྱིས་
བལྟོས་ཞེས་པ་ནས། ཆོས་སོ་སྙམ་སྟེ་བསླབ་གཞི་གཉིས་པ་གང་དུ་བྱས། ཝ་ར་ཎ་
སིར་ལྔ་སྡེ་བཟང་བོ་ལ་ཆོས་གོས་ཟླུམ་པོར་བགོ་བར་བྱའོ། ཞེས་སོགས་ནི་སྔར་
བཞིན་ནོ། །བསླབ་གཞི་གསུམ་པ་གང་དུ་བཅས། ཀ་ལན་ད་ཀའི་གྲོང་དུ་བཟང་
སྦྱིན་ལ་མི་ཚངས་སྤྱོད་ཕམ་པར་བཅས་ནས། ཕམ་པ་དང། ལྷག་མ་དང་། མ་
ངེས་པ་དང་། སྤང་ལྟུང་དང་། ལྟུང་བྱེད་དང་། སོ་སོར་བཤགས་པ་དང་།
བསླབ་པ་མང་པོ་དང་། རྩོད་པ་ཞི་བྱེད་དང་བཅས་པ་དང་། རྗེས་བཅས་དང་།
སྤང་གནང་དང༌། རབ་བྱུང་དང༌། གསོ་སྦྱོང་དང༌། དགག་དབྱེ་དང༌། ཕྲ་མོ་
དང་། གླེང་གཞི་དང༌། མོས་པ་ནི་འདིའོ་ཞེས་འདུལ་བ་བསྡུས་ནས་ཉེ་བར་
འཁོར་ཁྲི་ལས་བབས་སོ། །དེ་ནས་འོད་སྲུངས་ཀྱིས་མ་འོངས་པའི་གང་ཟག་གི་
དོན་དུ། མ་མོ་བསྡུ་བའི་ཕྱིར་གསོལ་གཉིས་ཀྱི་ལས་བྱས་ཏེ། མ་མོ་ཞེས་བྱ་བ་ནི་
བདག་ཁོ་ནས་སྨྲ་བར་བྱ་སྟེ། མ་མོ་ལྟ་བུ་ནི་ཤེས་བྱའི་མཚན་ཉིད་རབ་ཏུ་གསལ་
བར་བྱེད་པ་སྟེ། འདི་ལྟ་སྟེ། དྲན་པ་ཉེ་བར་བཞག་པ་བཞི་དང་ཞེས་སོགས་ནི་
སྔར་བཞིན་ནོ། །དེ་ནས་ལྷ་རྣམས་ཀྱིས་དགྲ་བཅོམ་པ་ལྔ་བརྒྱས་སྡེ་སྣོད་གསུམ་
བསྡུས་པས། ལྷ་འཕེལ། ལྷ་མིན་སོ། ཞེས་བསྒྲགས་ཤིང་ལྔ་བརྒྱས་ཡང་དག་པར་
བསྡུས་པ་ཞེས་པའི་མིང་དུ་གྱུར་ཏོ། །དེ་ནས་འོད་སྲུངས་ཆེན་པོས། ཀྱེ་མ་སྟོབས་
བཅུ་མངའ་བའི་གསུང་ནི་ཚད་མེད་པ། །འགྲོ་ལ་ཕན་ཕྱིར་ཆོས་ཀྱི་བསྟན་བཅོས་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·107.
འདི་བསྡུས་པས། །གང་ན་འཇིག་རྟེན་བློ་ངན་མུན་བྱེད་ཆུད་ཟོས་པ། །བློ་གྲོས་
རབ་རིབ་བསལ་བས་སྒྲོན་མར་ཡང་དག་ལྡན། །ཞེས་སྦྱར་རོ། །
བསྡུ་བ་གཉིས་པ་ནི། སྟོན་པ་འདས་ནས་ལོ་བརྒྱ་དང་བཅུ་ལོན་པ་ན།
ཡངས་པ་ཅན་པའི་དགེ་སློང་རྣམས་ཀྱིས། རུང་བ་མ་ཡིན་པའི་གཞི་བཅུ། ཨ་ལ་
ལ་དང་རྗེས་སུ་ཡི་རངས་སྤྱོད་པ་དང་། བརྟག་པ་དང་ནི་ལན་ཚྭ་དག་དང་ལམ་
དང་ནི། སོར་མོ་གཉིས་ཀྱིས་རུང་དང་དཀྲུགས་དང་གདིངས་པ་དང༌། །གསེར་
དངུལ་བྱས་པ་འདི་ནི་བར་སྡོམས་ཡང་དག་བསྡུས། །ཞེས་པ་དེ་དག་ཀུན་ཏུ་
སྤྱོད་དོ། །དེའི་ཚེ་ཡངས་པ་ཅན་ན་དགྲ་བཅོམ་པ་ཐམས་ཅད་འདོད་ཅེས་པ་
རྣམ་ཐར་བརྒྱད་ལྡན་ཞིག་སྙིང་ལས་ཆུང་ངུར་འདུག་གོ། གྲོང་ཁྱེར་ནོར་ཅན་
ནས་དགྲ་བཅོམ་པ་གྲགས་པ་ཞེས་བྱ་བ་འཁོར་ལྔ་བརྒྱ་དང་བཅས་ཏེ་ཡངས་པ་་་་
ཅན་དུ་ལྷགས་སོ། །ཡངས་པ་ཅན་གྱི་དགེ་སློང་རྣམས་རྙེད་པ་འགོད་པ་མཐོང་
སྟེ་ཅིའི་ཕྱིར་འདི་དག་རྙེད་པ་ཆེ་བར་གྱུར་སྙམ་དུ་བརྟགས་པས་རུང་བ་མ་ཡིན་་་
པའི་གཞི་བཅུ་སྤྱད་པ་ལས་བྱུང་བར་མ་མཁྱེན་ཏེ། དགྲ་བཅོམ་པ་ཐམས་ཅད་
འདོད་ཀྱི་དྲུང་དུ་ཕྱིན་ནས་ཕྱག་འཚལ་ཏེ། འཕགས་པ་ཨ་ལ་ལ་ཞེས་བྱ་བའི་
གཞི་སྤྱད་དུ་རུང་ངམ། །དེས་སྨྲས་པ། ཅི་ཞིག །མི་མཐུན་པའི་ལས་བྱས་ནས་
མཇུག་ཏུ་ཐམས་ཅད་ཨ་ལ་ལ་ཞེས་བརྗོད་པས་ལས་འཆགས་ཞེས་ཟེར་རོ། །སྨྲས་
པ། མི་རུང་ངོ༌། །ལྟུང་བ་ཅིར་འགྱུར། ཉེས་བྱས་སོ། །གང་དུ་བཅས། མཉམ་
ཡོད་དུའོ། །སུ་ལ་བཅས། དྲུག་སྡེ་ལའོ། །འོ་ན་ཡངས་པ་ཅན་གྱི་དགེ་སློང་དག་
དེ་ལྟར་སྤྱོད་ན་བཟོད་དམ། མི་བཟོད་དོ། །འོ་ན་ཇི་ལྟར་བགྱི། སྤང་བར་བྱའོ། །
དེ་བཞིན་དུ་གཞི་བཅུ་བོ་ཐམས་ཅད་བརྗོད་དེ་ཡངས་པ་ཅན་གྱི་དགེ་སློང་རྣམས་
སྤང་བར་བགྲོས་སོ། །དེ་ནས་འཕགས་པ་ཐམས་ཅད་འདོད་ཀྱིས་ཡངས་པ་ཅན་
གྱི་དགེ་སློང་རྣམས་དབྱུང་བར་བྱ་ཡི། ། ཁྱོད་ཕྱོགས་ཚོལ་དུ་སོང་ཞིག་ཅེས་



•108. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུངས་ཏེ། དགྲ་བཅོམ་པ་གྲགས་པས་རྫུ་འཕྲུལ་གྱིས་དམར་བུ་ཅན་ལ་སོགས་
པའི་ཡུལ་སོ་སོར་ཕྱིན་ནས། དགྲ་བཅོམ་པ་རྣམས་ལ་ཡངས་པ་ཅན་གྱི་དགེ་སློང་
རྣམས་གཞི་བཅུ་སྤྱོད་པ་བརྗོད་ནས། ཁོ་བོས་གཎྜི་བརྡུངས་པ་ན་ཁྱེད་སོ་སོ་ནས་
བྱོན་ཅིག ཅེས་བསྐུལ་ཏེ་སླར་ཡངས་པ་དུ་བྱོན་ནས། གཙུག་ལག་ཁང་གི་སྒོ་
བཅད་དེ། གཎྜི་བརྡུངས་པས་འཕགས་པ་ཀུན་དགའ་བོས་མཁན་པོ་མཛད་པའི་
དགེ་སློང་དགྲ་བཅོམ་པ་བདུན་བརྒྱར་གཅིག་གིས་མ་ཆོག་པ་འདུས་སོ། །ཡུལ་
དམར་བུ་ཅན་དུ་དགྲ་བཅོམ་པ་སྒྱུར་སྐྱོག་ཅེས་བྱ་བས་འགོག་པ་ལ་སྙོམས་པར་་་
ཞུགས་པོས་གཎི་མ་ཐོས་སོ། །དེ་ནས་དགྲ་བཅོམ་པ་གྲགས་པས་དགེ་འདུན་ལ་
ཕྱག་འཚལ་ནས། གཞི་བཅུ་བརྗོད་དེ། ཨ་ལ་ལའི་གཞི་སྤྱོད་དུ་རུང་ངམ། མི་
རུང་ངོ༌། །འོ་ན་དགེ་སློང་ཁ་ཅིག་གིས་དེ་ལྟ་བུ་སྤྱོད་ན་བཟོད་དམ། མི་བཟོད་
དོ། །འོ་ན་ཇི་ལྟར་བགྱི། སྤང་བར་བྱའོ། །དེ་བཞིན་དུ་དགེ་སློང་སོ་སོར་རེ་རེ་
ནས་དྲིས་ཏེ། གཞི་བཅུ་ཐམས་ཅད་བརྗོད་ནས་ཐུགས་བསྟུན་ནོ། །དེས་དགྲ་
བཅོམ་པ་སྒུར་སྐྱོག་འགོག་པ་ལས་ལངས་བ་ན། ལྷས། ཁྱོད་དང་མཁན་པོ་
གཅིག་པའི་དགྲ་བཅོམ་པ་བདུན་བརྒྱར་གཅིག་གིས་མ་ཆོག་པ་ཡངས་པ་ཅན་དུ་་
འདུས་སོ། །ཞེས་སྨྲས་པས། རྫུ་འཕྲུལ་གྱིས་ཡངས་པ་ཅན་གྱི་སྒོ་དྲུང་དུ་ལྷགས་ཏེ་
སྒོ་བརྡུང་སོ། །གྲགས་པས་སུ་ཡིན་ཞེས་སྨྲས་པས། །གང་དག་དམར་བུ་ཅན་ན་
གནས་པ་ཡི། །དགེ་སློང་མང་དུ་ཐོས་པ་འདུལ་བ་འཛིན། །དེ་དག་རྣམས་ལས་
གཞན་ཞིག་འདིར་མཆིས་ཏེ། །དབང་བོ་དུལ་ཞེས་བྱ་བ་སྒོ་ན་འདུག །ཅེས་སྨྲས་
སོ། །དབང་བོ་དུལ་བ་གཞན་ཡང་ཡོད་ན་ཁྱོད་སུ་ཡིན་ཞེས་སྨྲས་པས། སྒྱུར་སྐྱོག་
གོ་ཞེས་ཟེར་བ་ཐོས་པས་སྒོ་དབྱེའོ། །དེ་ནས་ལས་བྱས་ཏེ་སྒོ་ཕྱེ་ནས་གཎྜི་
བརྡུངས་ཏེ། ཡངས་པ་ཅན་གྱི་དགེ་སློང་རྣམས་ནང་དུ་བཅུག་ནས། རུང་བ་མ་
ཡིན་པའི་གཞི་བཅུ་སུན་ཕྱུང་སྟེ་ཡངས་པ་ཅན་གྱི་དགེ་སློང་རྣམས་ལ་གནས་་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·109.
དབྱུང་བྱས་ནས། དགྲ་བཅོམ་པ་བདུན་བརྒྱས་བཀྲ་ཤིས་གསོ་སྦྱོང་བྱས་པས། ལྷ་
རྣམས་ཀྱིས་ཆོས་མ་ཡིན་པའི་ཕྱོགས་ནི་ཕམ་མོ། །ཆོས་ཀྱི་ཕྱོགས་ནི་རྒྱལ་ལོ། །
ཞེས་ཆེད་དུ་བརྗོད་པ་ཆེད་དུ་བརྗོད་དོ། །དེ་ལ་བསྡུས་པ་གཉིས་པ་ཞེས་བྱ་སྟེ་
སྦྱིན་བདག་ཆོས་རྒྱལ་མྱ་ངན་མེད་ཀྱིས་བྱས་སོ། །
བསྡུས་པ་གསུམ་པ་ནི། སྟོན་པ་མྱ་ངན་ལས་འདས་ནས་ལོ་བརྒྱ་དང་སུམ་
ཅུ་རྩ་བདུན་འདས་པ་ན། གྲོང་ཁྱེར་སྐྱ་བོའི་བུ་ཞེས་བྱ་བར། བདུད་སྡིག་ཅན་
བཟང་བོ་ཀུན་གྱི་མི་མཐུན་པའི་ཕྱོགས་སུ་འགྱུར་བ་ཞེས་བྱ་བས་དགྲ་བཅོམ་པའི་
ཆ་བྱད་དུ་སྤྲུལ་ནས། རྫུ་འཕྲུལ་སྣ་ཚོགས་བསྟན་ཏེ་དགེ་འདུན་ལྟ་བ་ཐ་དད་དུ་
ཕྱེ་ནས་འཁྲུག་ལོང་དུ་གྱུར་ཏེ་ལོ་དྲུག་ཅུར་མི་མཐུན་པར་གྱུར་ཏེ། དེ་ནས་དགེ་
སློང་གནས་མའི་བུ་ཞེས་བྱ་བས་དགེ་འདུན་བསྡུས་ཏེ། རྩོད་པ་བཟླུམས་པས་
ཆོས་ཕྱོགས་སུ་ཞི་བར་བྱས་པ་ལ་བསྡུ་བ་གསུམ་བྱ་སྟེ། སྦྱིན་བདག་རྒྱལ་བོ་
དགའ་བོ་དང་པདྨ་ཆེན་པོ་ཞེས་པ་གཉིས་ཀྱིས་བྱས་སོ། །ཡང་ལུགས་གཅིག་ལ་
སྟོན་པ་མྱ་ངན་ལས་འདས་ནས་ལོ་བརྒྱ་དང་དྲུག་ཅུ་འདས་པ་ན། གྲོང་ཁྱེར་མེ་
ཏོག་གིས་བརྒྱན་པ་ཞེས་བྱ་བར་དགེ་འདུན་གྱི་གནས་བརྟན་བཞི། ། སྐད་མི་
མཐུན་པས་སཾ་ཀྲྀ་ཏ་དང་། ཟུར་ཆག་དང༌། ཐ་མལ་བ་དང་། ཤ་ཟའི་སྐད་ཀྱིས་
ལུང་འདོན་པས་སློབ་མ་རྣམས་ལྟ་བ་མི་མཐུན་པར་གྱུར་པས། རྩ་བའི་སྡེ་བཞིར་
གྱེས་སོ། །དེ་དག་ཀྱང་ནང་གསེས་ཀྱི་དབྱེ་བ་སོ་སོར་གྱེས་པས་སྡེ་བ་བཅོ་བརྒྱད་
དུ་གྱེས་སོ། །དེ་དག་སངས་རྒྱས་ཀྱི་བསྟན་པ་འདི་ཁོ་ན་ཡིན་གྱི། གཞན་བཅུ་
བདུན་པོ་མ་ཡིན་ནོ། །ཞེས་རྩོད་པ་ལ། ནམ་ཞིག་ན་ཀྲི་ཀྲིའི་རྨི་ལྟས་ལུང་བསྟན་
པའི་མདོ་རྙེད་ནས་བལྟས་པས། རས་ཡུག་དཀར་བོ་གཅིག་མི་བཅོ་བརྒྱད་ཀྱིས་
སོ་སོར་འཐེན་ཀྱང་རས་ཡུག་དེ་མི་འདྲལ་བ་རྨིས་པ་དེ། སངས་རྒྱས་འོད་སྲུང་
ལ་ཞུས་པས། རྒྱལ་བོ་ཆེན་པོ། རྨི་ལམ་དེ་ཁྱོད་ལ་དགེ་བར་ཡང་མི་འགྱུར་མི་



• 110 · ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དགེ་བར་ཡང་མི་འགྱུར་གྱི། དེ་བཞིན་གཤེགས་པ་ཤཱཀྱ་ཐུབ་པའི་བསྟན་པ་གྱེས་
པ་བཅོ་བརྒྱད་དུ་གྱུར་ཀྱང༌། རྣམ་པར་གྲོལ་བའི་རས་ཡུག་ཉམས་པར་མི་འགྱུར་
བའི་སྔ་ལྟས་ཡིན་ཞེས་གསུངས་པ་མཐོང་ནས། བཅོ་བརྒྱད་པོ་ཐམས་ཅད་
སངས་རྒྱས་ཀྱི་བསྟན་པར་བསྡུས་པ་ལ་བསྡུ་བ་གསུམ་པ་ཞེས་བྱ་སྟེ། སྦྱིན་བདག་
རྒྱལ་བོ་ཨ་ཤོ་ཀས་བྱས་སོ། །གཉིས་པ་ཐེག་ཆེན་གྱི་བཀའ་བསྡུས་པའི་ཚུལ་ནི།
རྒྱལ་བོའི་ཁབ་གྱི་ལྷོའི་ཕྱོགས་བི་མ་ལ་སྭ་བྷཱ་ཝ་ཞེས་པའི་རི་ལ། རྒྱལ་སྲས་འབུམ་
ཕྲག་བཅུ་འདུས་ཏེ། འཇམ་དཔལ་གྱིས་མངོན་པ། བྱམས་པས་འདུལ་བ། ཀུན་
ཏུ་བཟང་པོས་མདོ་སྡེ་བསྡུས་ཏེ། རྟོག་གེ་འབར་བ་ལས། ཐེག་པ་ཆེན་པོ་སངས་
རྒྱས་ཀྱིས་གསུངས་པ་ཡིན་ཏེ། རྩ་བའི་བསྡུ་བ་བྱེད་པ་པོ། ཀུན་ཏུ་བཟང་བོ་
དང་། འཇམ་དཔལ་དང༌། གསང་བའི་བདག་པོ་དང་། བྱམས་པ་ལ་སོགས་པ་
རྣམས་ཀྱིས་བསྡུས་པའི་ཕྱིར་རོ། ཞེས་གསུངས་པ་ལྟར་རོ། ། །
དྲི་བ། ་ ཉན་ཐོས་སྡེ་གཉིས་ཀྱིས་ལུང་རྟོགས་ཀྱི་ཆོས་འཁོར་ངོས་
འཛིན་ཚུལ་ཨེ་འདྲ། །
ལན། མི་འདྲ་སྟེ། བྱེ་སྨྲའི་ལུགས་ལ་རྟོགས་པའི་ཆོས་འཁོར་ལ་མཐོང་
ལམ་གྱིས་ཁྱབ་ཅིང་། ལུང་གི་ཆོས་འཁོར་ལ་བདེན་བཞིའི་ཆོས་འཁོར་གྱིས་ཁྱབ་
པར་ཁས་ལེན་ལ། མདོ་སྡེ་བའི་ལུགས་ལ་དེ་ལྟར་མི་རུང་བར་མཛོད་རང་འགྲེལ་
སོགས་ལས་གསུངས་སོ། །བྱེ་སྨྲས་རྟོགས་པའི་ཆོས་འཁོར་མཐོང་ལམ་ཉིད་ལ་
འདོད་པའི་རྒྱུ་མཚན་ནི། མཛོད་ལས། ཆོས་ཀྱི་འཁོར་ལོ་མཐོང་བའི་ལམ། །
མྱུར་བར་འགྲོ་སོགས་རྩིབས་སོགས་ཕྱིར། །ཞེས་གསུངས་པ་ལྟར། སྟོན་པས་ཝ་
ར་ན་སིར་ལྔ་སྡེ་ལ་ཆོས་བསྟན་པས་ཀུན་ཤེས་ཀོའུ་དི་ནྱ་ལ་མཐོང་ལམ་སྐྱེས་པ་ན་
གནོད་སྦྱིན་རྣམས་ཀྱིས་ཆོས་ཀྱི་འཁོར་ལོ་བསྐོར་རོ་ཞེས་བསྒྲགས་པ་དང་།
འཁོར་ལོས་བསྒྱུར་བའི་རྒྱལ་བོའི་འཁོར་ལོ་རིན་པོ་ཆེ་དང་ཆོས་བདུན་གྱི་སྒོ་ནས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
：111.
མཚུངས་བའི་རྒྱུ་མཚན་གྱིས་ཡིན་ལ། ཆོས་བདུན་ནི། འཁོར་ལོ་རིན་པོ་ཆེ་དེ་ལ་
མྱུར་བར་འགྲོ་བ་དང་། འདོར་བ་དང༌། འཇུག་པ་དང་། མ་རྒྱལ་བ་ལས་རྒྱལ་
བར་བྱེད་པ་དང་། རྒྱལ་བ་རྣལ་དུ་འགོད་པ་དང་། འཕར་བ་དང་། འབབ་པ་
ཞེས་བྱ་བའི་ཡོན་ཏན་རྣམས་དང་ལྡན་པ་བཞིན་དུ་མཐོང་ལམ་སྐད་ཅིག་བཅོ་ལྔ་
པོ་སྔ་མ་སྔ་མའི་རྗེས་སུ་ཕྱི་མ་ཕྱི་མ་མྱུར་དུ་སྐྱེ་བ་དང༌། བདེན་པའི་དམིགས་
རྣམ་སྔ་མ་སྔ་མ་རྣམས་འདོར་བ་དང་། བདེན་པའི་དམིགས་རྣམ་ཕྱི་མ་ཕྱི་མ་
རྣམས་ལ་འཇུག་པ་དང༌། བར་ཆད་མེད་ལམ་རྣམས་ཀྱིས་རང་གི་སྤང་བྱ་མཐོང་
སྤང་མ་རྒྱལ་པ་ལས་རྒྱལ་བར་བྱེད་པ་དང་། རྣམ་གྲོལ་ལམ་གྱིས་བྲལ་ཐོབ་
འཛིན་པས་རྒྱལ་བ་རྣལ་དུ་འགོད་པ་དང༌། ། ཁམས་གོང་མའི་བདེན་པ་ལ་
དམིགས་པ་རྣམས་ནི་འཕར་བ་དང༌། འདོད་པའི་བདེན་པ་ལ་དམིགས་པ་
རྣམས་འབབ་པ་ཡིན་པའི་ཕྱིར། །
ཡང་ན། བཙུན་པ་དབྱངས་སྒྲོག་ལྟར་ན། མཐོང་ལམ་གྱི་ངོ་བོར་གྱུར་བའི་
འཕགས་ལམ་ཡན་ལག་བརྒྱད་པོ་རྣམས་འཁོར་ལོའི་རྩིབས་དང་ལྟེ་བ་དང་མུ་་་་་
ཁྱུད་རྣམས་དང་ཆོས་མཚུངས་པས་དེའི་སྒོ་ནས་མཐོང་ལམ་ཆོས་ཀྱི་འཁོར་ལོར་་་
འཇོག་པ་སྟེ། འཕགས་ལམ་ཡན་ལག་བརྒྱད་ཀྱི་ནང་ཚན་ཡང་དག་པའི་རྟོག་
དང༌། རྟོག་པ་དང༌། རྩོལ་བ་དང༌། དྲན་པ་རྣམས་ནི་ཤེས་རབ་ཀྱི་བསླབ་པ་
ཡིན་ཞིང་། དེ་དག་རྩིབས་དང་ཆོས་མཚུངས་ཏེ་ཕན་ཚུན་དུ་འཇུག་པའི་ཕྱིར་
དང་། མཐོང་སྤང་གཅོད་པར་བྱེད་པའི་ཕྱིར། ཡང་དག་པའི་ལྟ་བ་དང༌། ལས་
ཀྱི་མཐའ་དང་། འཚོ་བ་རྣམས་ནི་ཚུལ་ཁྲིམས་ཀྱི་བསླབ་པ་སྟེ་ལྟེ་བ་དང་
མཚུངས་ཤིང་། དེ་ལ་བརྟེན་ནས་ཐོབ་པའི་ཡང་དག་པའི་ཏིང་ངེ་འཛིན་ནམ།
སེམས་ཀྱི་བསླབ་པ་ནི་མུ་ཁྱུད་དང་འདྲ་སྟེ་གཞན་དག་ཉེ་བར་འཛིན་པར་བྱེད་་་་
པའི་ཕྱིར། ཞེས་སོ། །དེས་ན་གཞུང་འདིའི་མྱུར་བར་འགྲོ་སོགས་ཞེས་པས་



• 112 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཁོར་ལོ་དང་ཆོས་བདུན་གྱིས་མཚུངས་ཚུལ་བསྟན། རྩིབས་སོགས་ཕྱིར་ཞེས་
པས་བཙུན་པ་དབྱངས་སྒྲོག་གི་འདོད་པ་ལྟར་བསྟན་པའོ། །འགྲེལ་བ་འགྲེལ་
བཤད་ཕལ་ཆེར་ལས། དྲན་པ་ནི་རྩིབས་དང་སྦྱར་ལ། ། ཡུམ་དོན་གསལ་བའི་
སྒྲོན་མེ་ལས། དྲན་པ་ཏིང་ངེ་འཛིན་གཉིས་ནི་དམིགས་པ་ལ་སེམས་འཛིན་པར་
བྱེད་པས་མུ་ཁྱུད་དང་ཆོས་མཚུངས་བའི་ཕྱིར། ཞེས་གསུངས་ལ། མཛོད་འགྲེལ་
རྒྱལ་སྲས་མ་ལས་ཀྱང་། དྲན་པ་མུ་ཁྱུད་དང་སྦྱར་མོད། དེའི་དོན་ནི་རྗེ་གུང་
ཐང་བློ་གྲོས་ཀྱིས། འདིར་དྲན་པ་མུ་ཁྱུད་དང་སྦྱར་བ་ནི། དབུ་མ་སྙིང་བོ་སོགས་
སུ་དྲན་པ་དམིགས་པ་ལ་སྡུད་བྱེད་དུ་གསུངས་པས་ཡིན་གྱི། འགྲེལ་བ་འགྲེལ་
བཤད་དག་ཏུ་རྩིབས་ལ་སྦྱར་རོ། །ཞེས་གསུངས་སོ། ། །
དགོངས་འགྲེལ་རྒྱ་ནག་འགྲེལ་ཆེན་ལས། ཇི་ལྟར་ཤིང་རྟའི་འཁོར་ལོ་ལྟེ་བ་
དབུས་སུ་གནས་པ་དང་རྩིབས་ལྟེ་བ་ལ་བརྟེན་པ་དང་མུ་ཁྱུད་ཀྱིས་ལྟེ་བ་བསྡུས་་་
པ་དེ་བཞིན་དུ་མཐོང་ལམ་ལས་སྡུག་བསྔལ་དང་ཀུན་འབྱུང་བའི་བཟོད་པ་དང་།
ཤེས་པ་ནི་རྩིབས་ལྟ་བུའོ། །འགོག་པའི་བཟོད་པ་དང་ཤེས་པ་ནི་ལྟེ་བ་ལྟ་བུའོ། །
ལམ་གྱི་བཟོད་པ་དང་ཤེས་པ་ནི་མུ་ཁྱུད་ལྟ་བུ་སྟེ། ལམ་ཐམས་ཅད་ལ་དམིགས་
པའི་ཕྱིར་རོ། །ཞེས་འཇོག་ཚུལ་གཞན་ཡང་གསུངས་སོ། །བྱེ་མདོ་གཉིས་ཀྱིས་
བདེན་བཞི་ལ་ལན་གསུམ་དང་རྣམ་པ་བཅུ་གཉིས་སུ་བཟླས་ཏེ་བདེན་བཞིའི་་་་་
ཆོས་འཁོར་བསྐོར་བ་ཙམ་མཐུན་མོད་རྣམ་པ་ཐམས་ཅད་དུ་མ་ཡིན་ཏེ། བྱེ་སྨྲས།
འདི་ནི་སྡུག་བསྔལ་འཕགས་པའི་བདེན་པའོ་ཞེས་སྡུག་བསྔལ་གྱི་ངོ་བོ་ལ་བཟླས་་
པ་གཅིག་དང༌། སྡུག་བསྔལ་ཡོངས་སུ་ཤེས་པར་བྱའོ་ཞེས་བྱ་བ་ལ་བཟླས་པ་
གཅིག་དང༌། སྡུག་བསྔལ་ཡོངས་སུ་ཤེས་སོ་ཞེས་འབྲས་བུ་ལ་བཟླས་པ་གཅིག་
དང་གསུམ་མོ། །རྣམ་པ་བཅུ་གཉིས་ནི། བཟླས་པ་དེ་དག་རེ་རེ་ལའང་སྡུག་
བསྔལ་གྱི་ངོ་བོ་མངོན་སུམ་དུ་གྱུར་བའི་མིག་དང་། ཐེ་ཚོམ་མེད་པའི་ཤེས་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
· 113 .
དང་། ཡང་དག་པའི་དོན་ཤེས་པའི་རིག་པ་དང་། རྣམ་པར་དག་པའི་ཕྱིར་བློ་
ཞེས་པ་བཞི་རེ་སྐྱེས་པའི་ཕྱིར་བཅུ་གཉིས་སོ། །དེ་བཞིན་དུ་བདེན་པ་གཞན་
གསུམ་ལ་སྦྱར་ཏེ་བཟླས་པས་བཅུ་གཉིས་ཚན་པ་གསུམ་མོ། །མདོ་སྡེ་བས། ལན་
གསུམ་དུ་བཟླས་པ་ནི། ངོ་བོ་ལ་བཟླས་པ་དང་། བྱེད་པ་ལ་བཟླས་པ་དང་།
བྱེད་པ་འབྲས་བུ་དང་བཅས་པ་ལ་བཟླས་པ་དང་གསུམ་མོ། །དང་བོ་ནི་འདི་ནི་
སྡུག་བསྔལ་འཕགས་པའི་བདེན་པའོ། །འདི་ནི་ཀུན་འབྱུང་འཕགས་པའི་བདེན་
པའོ། །འདི་ནི་འགོག་པ་འཕགས་པའི་བདེན་པའོ། །འདི་ནི་ལམ་འཕགས་པའི་
བདེན་པའོ། །ཞེས་པའོ། །གཉིས་པ་ནི། སྡུག་བསྔལ་ཤེས་པར་བྱ། ཀུན་འབྱུང་
སྤང་བར་བྱ། འགོག་པ་མངོན་དུ་བྱ། ལམ་བསྒོམ་པར་བྱ་ཞེས་པའོ། །གསུམ་པ་
ནི། སྡུག་བསྔལ་ཤེས་པར་བྱ་སྟེ་ཤེས་པར་བྱར་མེད། ཀུན་འབྱུང་སྤང་བར་བྱ་སྟེ་
སྤང་བར་བྱར་མེད། འགོག་པ་མངོན་དུ་བྱ་སྟེ་མངོན་དུ་བྱར་མེད། ལམ་བསྒོམ་
པར་བྱ་སྟེ་བསྒོམ་པར་བྱར་མེད་ཅེས་པའོ། །རྣམ་པ་བཅུ་གཉིས་ནི། ངོ་བོ་ལ་
བཟླས་པའི་ཚེ། རིག་པ་སྐྱེས། མིག་སྐྱེས། བློ་སྐྱེས། ཤེས་པ་སྐྱེས་སོ། །བཞི་བོ་དེ་
ཡང་རིམ་པ་བཞིན་དུ་ཐེག་དམན་གྱི་སྦྱོར་ལམ། མཐོང་ལམ། སྒོམ་ལམ། མི་
སློབ་ལམ་དང་སྦྱོར་རོ། །བྱ་བ་ལ་བཟླས་པ་དང༌། བྱེད་པ་འབྲས་བུ་དང་བཅས་
པ་ལ་བཟླས་པའིཚེ་ཡང་རིག་པ་ལ་སོགས་པ་བཞི་བཞི་སྐྱེ་བར་འདོད་དོ། །
1:|:འདི་དག་གི་སྐབས་སུ་ཁ་ཅིག་གིས། བྱེ་སྨྲས། རྟོགས་པའི་ཆོས་འཁོར་ལ་
མཐོང་ལམ་དང་ལུང་གི་ཆོས་འཁོར་ལ་བདེན་བཞིའི་ཆོས་འཁོར་གྱིས་ཁྱབ་པར་་་
འདོད་པ་མི་འཐད་པར་ཐལ། སྒོམ་ལམ་དང་མི་སློབ་ལམ་གཉིས་ཀྱིས་བསྡུས་
པའི་རྟོགས་པའི་ཆོས་ཐམས་ཅད་ལ་རྟོགས་པའི་ཆོས་འཁོར་དང་། གསུང་རབ་
ཡན་ལག་བཅུ་གཉིས་ཀྱིས་བསྡུས་པའི་ལུང་གི་ཆོས་ཐམས་ཅད་ལ་ལུང་གི་ཆོས་་་་་
འཁོར་གྱི་དོན་ཚང་བའི་ཕྱིར་ཟེར་བ་ལ། ཁ་ཅིག་མ་ཁྱབ་སྟེ། ལུང་རྟོགས་ཀྱི་ཆོས་



• 114 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དེ་གཉིས་སོ་སོ་ལ་ལུང་རྟོགས་ཀྱི་ཆོས་འཁོར་དེ་དང་དེའི་དོན་ཚང་ཡང་དེ་་་་་་་
གཉིས་ལ་ཆོས་འཁོར་ཞེས་མི་བྱ་བ་ནི་རང་གི་གྲུབ་མཐའི་དབང་གིས་ཡིན་པའི་་་
ཕྱིར་ཏེ། དཔེར་ན། བདེན་བཞི་ཤེས་པ་ཐམས་ཅད་ལ་བདེན་པ་མངོན་རྟོགས་
ཀྱི་དོན་ཚང་ཡང་བདེན་པ་མངོན་རྟོགས་ཞེས་མི་བྱ་བ་རང་གི་གྲུབ་མཐའ་ཡིན་་་་
པ་བཞིན་ནོ། །དེས་ན་ལུགས་འདིར་རྟོགས་པའི་ཆོས་དང་རྟོགས་པའི་ཆོས་
འཁོར་གཉིས་དང༌། ། ་ལུང་གི་ཆོས་དང་ལུང་གི་ཆོས་འཁོར་གཉིས་ལའང་ཁྱད་
པར་འབྱེད་དགོས་པར་མངོན་ནོ། །ཞེས་ཟེར་རོ། །རྗེ་གུང་ཐང་བའི་ཕར་ཕྱིན་
མཆན་ལས། དེའི་ཚེ་ལྷ་རྣམས་ཀྱིས་ཆོས་འཁོར་བསྐོར་བར་བསྒྲགས་པ་ཙམ་གྱི་
རྒྱུ་མཚན་ལྟར་ན་གཞན་དག་གི་མཐོང་ལམ་ཆོས་འཁོར་མིན་ཏེ། གཞན་དུ་ན་དེ་
དག་གང་ལ་བརྟེན་པའི་ལུང་ཡང་ལུང་གི་ཆོས་འཁོར་དུ་ཐལ་པའི་ཕྱིར་རོ། །
ཞེས་གསུངས་པ་འདི་ལ། གསེར་ཕྲེང་མཆན་ལས། སེར་སྨད་འབྲུག་རྒྱལ་དབང་
ཆོས་རྗེས་དགག་པ་མཛད་པ་དང་། དེ་ལ་ཁོ་བོའི་བླ་མ་ཀུན་མཁྱེན་བློ་གྲོས་
མཚན་ཅན་གྱིས་ལན་བཏབ་པ་སོགས་ནི་སོ་སོའི་མཛོད་མཐའ་དཔྱོད་དུ་གསལ་་་
ལོ། །ཞེས་པའི་སོ་སོའི་མཐའ་དཔྱོད་དུ་གསུང་ཚུལ་ནི། འབྲུག་རྒྱལ་དབང་ཆོས་
རྗེའི་མཛོད་ལས། མདོ་ལས་དངོས་སུ་གསུངས་པ་དེ་དག་ནི་བདག་ཅག་གི་སྟོན་
པ་མངོན་པར་རྫོགས་པར་སངས་རྒྱས་ནས་དང་པོར་བསྐོར་བའི་ཆོས་འཁོར་གྱི་་་
མཚན་གཞིར་འཇོག་པ་ཙམ་ལས་དེར་ངེས་པ་ནི་མ་ཡིན་ཏེ། སངས་རྒྱས་རྣམས་
ཀྱིས་གདུལ་བྱའི་མོས་ངོ་དང་འཚམ་པར་བརྗོད་བྱ་བདེན་པ་བཞི་ལས་བརྩམས་་་
ཏེ་བཀའ་སྩལ་བའི་ཆོས་ཀྱི་རྣམ་གྲངས་མཐའ་དག་ལུང་གི་ཆོས་འཁོར་དང་།
དེའི་དོན་ཚུལ་བཞིན་དུ་ཡིད་ལ་བྱེད་པ་ལ་བརྟེན་ནས་ཐོབ་པའི་ཐེག་པ་གསུམ་་་་
གྱི་མཐོང་ལམ་མཐའ་དག་རྟོགས་པའི་ཆོས་འཁོར་དུ་འཇོག་དགོས་པའི་ཕྱིར།
དེ་ལྟར་མ་ཡིན་ན། ལུང་རྟོགས་ཀྱི་ཆོས་འཁོར་གཉིས་པོ་དེ་བདག་ཅག་གི་སྟོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
115，
པའི་བསྟན་པ་ལ་མ་གཏོགས་སངས་རྒྱས་གཞན་གྱི་བསྟན་པ་ལ་མི་འབྱུང་བར་་་་
འདོད་དགོས་ན་ཧ་ཅང་གུ་དོགས་པའི་སྐྱོན་དུ་འགྱུར་ཞིང་། བདག་ཅག་གི་སྟོན་
པས་ཀྱང་སྐུ་ཚེ་དེ་ལ་ལུང་གི་ཆོས་འཁོར་ཐེངས་གཉིས་ལས་མ་བསྐོར་བ་དང་།
དེ་ཡང་སངས་རྒྱས་ནས་རིང་བོར་མ་ལོན་པར་བསྐོར་ནས་དེ་ཕན་ཆད་རྟོགས་་་་
པའི་ཆོས་འཁོར་གཏན་ནས་མ་བསྐོར་བར་བཏང་སྙོམས་སུ་བཞུགས་པར་འདོད་
དགོས་པས་མི་མཛེས་ལ། དེར་མ་ཟད་འཁོར་ལོ་དབྱེན་བྱས་ནས་མ་འདུམ་པར་
མཐོང་ལམ་གསར་དུ་སྐྱེས་མི་སྲིད་པ་ལ་བསམ་ནས་དབྱེན་དེ་ལ་ཆོས་ཀྱི་འཁོར་་་
ལོའི་དབྱེན་ཞེས་བརྗོད་པའི་རྒྱུ་མཚན་གྱིས་ཀྱང་མཐོང་ལམ་མཐའ་དག་རྟོགས་་་་
པའི་ཆོས་འཁོར་དུ་གོ་ནུས་པའི་ཕྱིར་རོ་ཞེས་གསུངས་པ་འདི་དང༌། གུང་ཐང་
བློ་གྲོས་ཀྱི་མཛོད་ལས་དེ་དགག་ཚུལ་ནི། དེ་ཉིད་ལས་རང་རེའི་ཕར་ཕྱིན་ཡིག་
ཆ་དང་ཞེས་པ་ནས་ལན་བཏབ་པའི་ཕྱིར། ། ཞེས་དང། གོང་མའི་ལུགས་ལ་
བདེན་བཞིའི་ཆོས་འཁོར་དྲང་ངེས་ཀྱི་མདོ་གཉིས་དང་འཁོར་ལོ་བར་མཐའ་་་་་་
གསུམ་ཡོད་པར་ཐལ་ལོ། །ཞེས་གསུངས་པ་འདི་ཡིན་ལ། འོན་ཀྱང་འབྲུག་རྒྱལ་
དབང་བའི་མཛོད་ལས། བཅོམ་ལྡན་འདས་ཀྱིས་ལུང་གི་ཆོས་ཕུང་བརྒྱད་ཁྲི་
སོགས་གསུངས་པར་འདོད་བཞིན་དུ་ལུང་གི་ཆོས་འཁོར་ལ་བདེན་བཞིའི་ཆོས་་་
འཁོར་གྱིས་ཁྱབ་པར་འདོད་པ་སོགས་རིགས་པ་དང་ཁས་བླང་གཉིས་ཀ་ནང་་་་་
འགལ་དུ་སོང་བ་ཡིན་ཀྱང་། གནས་སྐབས་གྲུབ་མཐའི་འདོད་ཚུལ་ཡིན་པས་དེ་
ལྟར་དུ་ཁས་བླངས་པ་ལས་འོས་མེད་དོ། །ཞེས་གསུངས་པ་འདིས་མཚོན་གོང་
འོག་གི་གསུངས་ཚུལ་རྣམས་ལ་དཔག་ན་འབྲུག་རྒྱལ་དབང་བའི་རང་ལུགས་་་་་་
གང་ཡིན་བརྟག་དགོས་པར་སེམས་སོ། །ཡང་ཁ་ཅིག བྱེ་སྨྲའི་ལུགས་འདིར།།
བདེན་བཞིའི་ངོ་བོ་ལ་བཟླས་པའི་ཚེ་ཀུན་ཤེས་ཀོའུ་དི་རྒྱའི་རྒྱུད་ལ་མཐོང་ལམ་་་
དང་གཞན་བཞིའི་རྒྱུད་ལ་སྦྱོར་ལམ་སྐྱེས། བཟླས་པ་གཉིས་པའི་ཚེ་ཀུན་ཤེས་



• 116 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཀོའུ་དི་ནྱའི་རྒྱུད་ལ་སྒོམ་ལམ་དང་གཞན་བཞིའི་རྒྱུད་ལ་མཐོང་ལམ་སྐྱེས།
བཟླས་པ་གསུམ་པའི་ཚེ་ཀུན་ཤེས་ཀོའུ་དི་ནྱའི་རྒྱུད་ལ་མི་སློབ་ལམ་དང་གཞན་་་
བཞིའི་རྒྱུད་ལ་སྒོམ་ལམ་སྐྱེ་བར་འདོད་པ་ཡིག་ཆ་སོགས་འགྲེལ་བ་འགྲེལ་བཤད་་
དག་ལས་རྒྱ་ཆེར་གསུངས་པས་འདོད་པ་ཁོ་ནའོ་ཞེས་ཟེར་བ་ལ། ཁ་ཅིག་མི་
འཐད་དེ། གདུལ་བྱ་དེ་དག་གིས་ངོ་བོ་ལ་བཟླས་པའི་དོན་བདེན་བཞིའི་ངོ་བོ་
ཚུལ་བཞིན་དུ་ཡིད་ལ་བྱེད་པ་ལ་འདོད་དགོས་པ་གང་ཞིག་བདེན་བཞིའི་ངོ་བོ་་་་
ཚུལ་བཞིན་དུ་ཡིད་ལ་བྱེད་པའི་ཚེ་མཐོང་ལམ་སྐྱེས་བ་ཀུན་ཤེས་ཀོའུ་དི་ནྱའི་་་་་་
དང་ལྔ་སྡེ་གཞན་བཞི་འདྲ་བའི་ཕྱིར་ཟེར་ན་མ་ཁྱབ་སྟེ། ཡིག་ཆར་དེ་ལྟར་
གསུངས་པའི་དོན་ནི་དབང་བོ་མྱུར་བུལ་གྱི་དབང་གིས་ཀུན་ཤེས་ཀོའུ་དི་ནྱའི་་་་་
རྒྱུད་ལ་བདེན་བཞིའི་ངོ་བོ་ལ་བཟླས་པའི་མཐོང་ལམ་སྐྱེས་མ་ཐག་པའི་ཚེ་གཞན་
བཞིའི་རྒྱུད་ལ་སྦྱོར་ལམ་ལས་མི་སྐྱེས་བའི་དོན་གྱི་ལྔ་སྡེ་གཞན་བཞིས་བདེན་
བཞིའི་ངོ་བོ་ལ་བཟླས་པའི་ཚེ་དེ་དག་གི་རྒྱུད་ལ་མཐོང་ལམ་ཡང་སྐྱེས་སྟེ། དེའི་
ཚེ་དེ་དག་གི་རྒྱུད་ལ་སྐྱེ་བའི་མཐོང་ལམ་དེ་བཟླས་པ་དང་པོས་བསྡུས་པའི་་་་་་
རྟོགས་པའི་ཆོས་འཁོར་ཡིན་པའི་ཕྱིར། ། དེ་ལྟར་མ་ཡིན་ན་ལྔ་སྡེ་གཞན་བཞིས་
བདེན་བཞིའི་ངོ་བོ་ལ་བཟླས་པའི་ཚེ་སྐྱེ་པའི་སྦྱོར་ལམ་དེ་རྟོགས་པའི་ཆོས་འཁོར་
དུ་ཐལ་བ་དང༌། དེ་བཞི་བཟླས་པ་གཉིས་པའི་ཚེ་མཐོང་ལམ་དང་གསུམ་པའི་
ཚེ་སྒོམ་ལམ་ལས་མི་སྐྱེ་བས་དེ་དག་གི་བཟླས་པ་གསུམ་པ་ལ་མཐར་ཐུག་གི་དོན་་
མ་ཚང་བར་ཐལ་བའི་ཕྱིར་ཏེ། དེའི་ཚེ་དེ་དག་གི་རྒྱུད་ལ་ལམ་མཐར་ཐུག་མ་
སྐྱེས་པའི་ཕྱིར་ཟེར། | དབྱར་
ཡང་ཁ་ཅིག ལུང་གི་ཆོས་འཁོར་ལ་བདེན་བཞིའི་ཆོས་འཁོར་ཁོ་ནར་བྱེ་སྨྲ་
མ་ཟད་མདོ་སྡེ་བས་ཀྱང་འདོད་པ་ཡིན་ཏེ། ལྕང་སྐྱ་རིན་པོ་ཆེའི་གྲུབ་མཐའི།
མདོ་སྡེ་བའི་ཐད་དུ། ་ ཆོས་འཁོར་ནི་བདེན་བཞིའི་ཆོས་འཁོར་ཁོ་ནར་འདོད་



1:|:ཀྱི
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 117 .
ཅིང་། ལུང་དང་རྟོགས་པའི་ཆོས་འཁོར་གཉིས་ཀ་འདོད་དོ། །ཞེས་གསུངས་
པའི་ཕྱིར་ཟེར་བ་ལ་ཁ་ཅིག་མ་ཁྱབ་སྟེ། མདོ་སྡེ་བ་ལ་ལུང་གི་ཆོས་འཁོར་ལ་
བདེན་བཞིའི་ཆོས་འཁོར་ཁོ་ནར་འདོད་པ་དང་འཁོར་ལོ་གསུམ་ཀ་འདོད་པ་་་་་
གཉིས་ཡོད་པར་གྲུབ་མཐའ་ཆེན་མོ་ལས་གསུངས་པའི་ཕྱིར་ཏེ། དེ་ཉིད་ལས།
བདེན་བཞིའི་ཆོས་འཁོར་ཁོ་ན་འདོད་པ་དང༌། འཁོར་ལོ་གསུམ་ཡང་འདོད་
ཚུལ་གཉིས། ཞེས་དང༌། མདོ་སྡེ་བ་ནི། འཁོར་ལོ་དང་པོ་ངེས་དོན་དང༌། ཕྱི་
མ་གཉིས་དྲང་དོན་དུ་འདོད་ཚུལ་མདོ་སྡེ་བའི་སྐབས་སུ་བཤད་པ་ལྟར་ཡིན་ལ།
ཞེས་གསུངས་པའི་ཕྱིར་དང་། དེར་མ་ཟད་བྱེ་སྨྲ་ལ་ཡང་བཀའ་ཐམས་ཅད་ངེས་
དོན་དང་། དེ་ལ་དྲང་ངེས་གཉིས་ཡོད་པར་འདོད་པ་གཉིས་བཤད་དེ། རྟོགས་
དཀའི་སྣང་བ་ལས། འཁོར་ལོ་གསུམ་པོ་འདིའི་དྲང་ངེས་ཀྱི་ཚུལ་ཡང་། ཕལ་
ཆེན་སྡེ་བ་སོགས་ཁ་ཅིག སངས་རྒྱས་ཀྱི་གསུང་ལ་དྲང་དོན་མི་སྲིད་པར་འདོད་
ཅིང་། ཐམས་ཅད་ཡོད་པར་སྨྲ་བ་སོགས་དྲང་ངེས་གཉིས་ཀ་ཁས་ལེན་ལ། ཞེས་
དང་། གྲུབ་མཐའ་ཆེན་མོར་ཡང་། བྱེ་སྨྲ་ཁ་ཅིག་རྟོག་གེ་འབར་བ་ལྟར། བཀའ་
ཐམས་ཅད་ངེས་དོན་ཁོ་ན་དང་། དྲང་དོན་མི་འདོད་ལ། དྲང་ངེས་གཉིས་ཀ་
འདོད་པ་ཡང་ཡོད་པར་མ་ཟད་ཤེར་མདོ་ལས་བདེན་མེད་དང་སྐྱེ་མེད་གསུངས་་
པ་ནས་དྲང་དོན་དུ་བྱེ་སྨྲ་རྗེས་མ་ཀུན་དང་། གནས་མ་བུས་ཀྱང་འདོད་དེ་
སོགས་གསུངས་བའི་ཕྱིར། དེར་མ་ཟད་རྟོག་གེ་འབར་བར་ཐམས་ཅད་ཡོད་
པར་སྨྲ་བའི་དམ་ཚིག་གི་སྐབས་སུ་མདོ་སྡེ་ཐམས་ཅད་ནི་དྲང་བའི་དོན་ཡིན་ནོ། །
ཞེས་གསུངས་པའི་ཕྱིར། ཟེར་བས་འདི་ནི་དཔྱད་དགོས་པར་སྣང་ངོ༌། །
དྲི་བ། ཆོས་ཕུང་གི་ཚད་ངོས་འཛིན་ཚུལ་ལ་མི་འདྲ་བ་ཨེ་ཡོད། །
ལན། ཡོད་དེ། མཛོད་ལས། ཁ་ཅིག་བསྟན་བཅོས་ཚད་ཅེས་ཟེར། ཕུང་
བོ་ལ་སོགས་གཏམ་རེ་ཡིན། །སྤྱོད་པ་རྣམས་ཀྱི་གཉེན་པོར་ནི། ཆོས་ཀྱི་ཕུང་བོ་



• 118 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཐུན་པར་གསུངས། ། ཞེས་གསུངས་པ་ལྟར་ཉན་ཐོས་སྡེ་བ་དང༌། ཐེག་ཆེན་
ཐུན་མོང་བ་དང་ཐེག་ཆེན་ཐུན་མོང་མ་ཡིན་པའི་ལུགས་གསུམ་ལས། དང་པོ་ནི།
ཉན་ཐོས་སྡེ་བ་ཁ་ཅིག ཤཱ་རིའི་བུས་བྱས་པའི་ཆོས་ཀྱི་ཕུང་བོ་ཞེས་པའི་བསྟན་
བཅོས་ཤོ་ལོ་ཀ་དྲུག་སྟོང་ཡོད་པ་དེའི་ཚད་ཙམ་དང༌། ལ་ལས་ཕུང་ཁམས་
སོགས་ལ་བརྩམས་པའི་གཏམ་རྒྱུད་ཚང་བ་རེ་དང་། གཞན་དག་གིས་ཉོན་
མོངས་ཀྱི་སྤྱོད་པ་སྣ་རེའི་གཉེན་པོ་ཆ་ཚང་བར་སྟོན་པ་རེ་ལ་འདོད་པའི་ཕྱིར་རོ།།
ཐེག་ཆེན་ཐུན་མོང་བའི་ལུགས་ལ། ཆོས་ཕུང་རེ་ལ་ཤོ་ལོ་ཀ་སྟོང་ཕྲག་རེ་རེ་དང་
བསྡོམས་ན་ཆོས་ཕུང་བརྒྱད་ཁྲི་བཞི་སྟོང་ལ་ཤོ་ལོ་ཀ་ས་ཡ་ཕྲག་བརྒྱད་ཅུ་དང་་་་་
འབུམ་ཕྲག་བཞི་བཅུ་ཡོད་པར་འདོད་དགོས་པའི་ཕྱིར། གསེར་ཕྲེང་ལས།
འདིར་ནི་ཐེག་པ་ཐུན་མོང་བ་དང་ཐུན་མོང་མ་ཡིན་པའི་ལུགས་གཉིས་ལས།
དང་པོའི་དབང་དུ་བྱས་ན་ཆོས་ཕུང་རེ་ལ་ཤོ་ལོ་ཀ་སྟོང་ཕྲག་རེ་རེ་སྤྱིར་བསྡོམས་་་
ན་ཚིགས་བཅད་ས་ཡ་ཕྲག་བརྒྱད་ཅུ་དང་འབུམ་ཕྲག་བཞི་བཅུར་འགྱུར་རོ། །
འདི་ནི་ཀུན་བཏུས་འགྲེལ་བའི་ལུགས་སོ། །ཞེས་གསུངས་པའི་ཕྱིར། ཐེག་ཆེན་
ཐུན་མོང་མ་ཡིན་པའི་ལུགས་ལ། རྗོད་བྱེད་ཚིག་གི་དབང་དུ་བྱས་ན་དབང་བོའི་
གླང་ཆེན་རབ་བརྟན་གྱིས་བཀུར་བར་འོས་པའི་སྣག་ཚས་བྲིས་པ་དང་། བརྗོད་
བྱའི་དོན་ལ་འཇོག་ན་ཉོན་མོངས་ཀྱི་སྤྱོད་པ་བརྒྱད་ཁྲི་བཞི་སྟོང་རེ་རེའི་ཐོག་་་་་
མཐའ་བར་གསུམ་གྱི་གཉེན་པོ་ཚ་ཚང་བར་སྟོན་པ་ཞིག་ལ་བྱེད་དགོས་པའི་ཕྱིར་
ཏེ། གསེར་ཕྲེང་ལས། གཉིས་པའི་དབང་དུ་བྱས་ན། དབང་བོའི་གླང་བོ་ཆེ་
རབ་བརྟན་གྱིས་བཀུར་བར་འོས་པའི་སྣག་ཚས་ཆོས་ཀྱི་ཕུང་བོ་གཅིག་དྲི་བར་་་་་
ནུས་སོ་ཞེས་གསུངས་ཏེ། ཞེས་སོགས་གསུངས་པའི་ཕྱིར་རོ། །
ཆོས་ཕུང་གཅིག་གི་ཚད་འཇོག་ཚུལ་ལ་དབུ་སེམས་མི་འདྲ་བའི་ཁྱད་པར་་་་
མེད་ཀྱང་ཉོན་མོངས་ཀྱི་སྤྱོད་པ་སྣ་གཅིག་གི་གཉེན་པོའི་ཆ་ཚང་བའི་ཚད་འཇོག་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
.119.
ཚུལ་ལ་དབུ་སེམས་མི་འདྲ་བའི་ཁྱད་པར་ཡོད་དེ། སེམས་ཙམ་པས་མཐར་ཐུག་
ཐེག་པ་གསུམ་འདོད་པས་དེའི་ལུགས་ལ་ཞེ་སྡང་ཤས་ཆེར་སྤྱོད་པའི་ཐོག་མའི་་་་
སུན་འབྱིན་པའི་གཉེན་པོ་བྱམས་པ་ནས་དགྲ་བཅོམ་པའི་བར་གྱི་ལམ་ཆ་ཚང་བ་
ཙམ་གྱིས་ཆོག་ལ། དེས་ན་ཆོས་ཕུང་གཅིག་རྫོགས་པར་ཤེས་པའི་ཉན་ཐོས་ཀྱང་
ཡོད་པ་གང་ཞིག དབུ་མ་བ་རྣམས་ལྟར་ན་མཐར་ཐུག་ཐེག་པ་གཅིག་ཏུ་བཞེད་
པས་དེ་ཙམ་གྱིས་མི་ཆོག་པར་ཉོན་མོངས་དེའི་གནས་ངན་ལེན་གྱི་དྲི་མ་ཤེས་་་་་
སྒྲིབ་ཕྲ་མོ་ཚུན་ཆད་ཀྱི་གཉེན་པོ་ཆ་ཚང་དགོས་པས་སངས་རྒྱས་ཀྱི་སའི་བར་གྱི་་་
ལམ་ཆ་ཚང་བ་ཞིག་དགོས་ལ། དེའི་རྒྱུ་མཚན་གྱིས་དེ་འདྲའི་ཉན་ཐོས་མེད་པར་
ཁས་ལེན་དགོས་པའི་ཕྱིར། དེས་ན་སེམས་ཙམ་པའི་ལུགས་ལ་ཆོས་ཕུང་བརྒྱད་
ཁྲི་བཞི་སྟོང་རེ་རེ་ལ་ཐེག་ཆེན་གྱི་སྡེ་སྣོད་ཡོད་མི་དགོས་ཀྱང་དབུ་མ་བའི་ལུགས་་
ལ་ཡོད་པར་མངོན་ནོ། །འོན་ཀྱང་ཕར་ཕྱིན་དོགས་སློང་མཁས་པའི་ཡིད་འཕྲོག་
དགའ་བསྐྱེད་ལས། ཆོས་ཕུང་བརྒྱད་ཁྲི་བཞི་སྟོང་འཇོག་པ་ལ། ཐེག་ཆེན་གྱི་
ཆོས་ཕུང་བརྒྱད་ཁྲི་བཞི་སྟོང་དང༌། ཐེག་དམན་གྱི་ཆོས་ཕུང་བརྒྱད་ཁྲི་བཞི་སྟོང་
གཉིས་འཇོག་ཏུ་རུང་བའི་ཕྱིར། དེ་ལྟར་འཇོག་ཅེས་པའི་རྒྱུ་མཚན་ནི། ཆོས་
ཕུང་གི་ཚད་ལ་ཉོན་མོངས་བརྒྱད་ཁྲི་བཞི་སྟོང་གི་ནང་ནས་ཉོན་མོངས་གཅིག་གི་
མངོན་གྱུར་མགོ་གནོན་པ་ནས་བཟུང་སྟེ་དགྲ་བཅོམ་པའི་བར་གྱི་ལམ་ཆ་ཚང་་་་
བར་བསྟན་པ་གཅིག་དང་། སངས་རྒྱས་ཀྱི་བར་གྱི་ལམ་ཆ་ཚང་བར་བསྟན་པ་
གཅིག་སྟེ་གཉིས་འཇོག་ཏུ་རུང་བའི་ཕྱིར། དེ་ལ་སྔ་མ་ཐེག་དམན་གྱི་ཆོས་ཕུང་
དང༌། ཕྱི་མ་ཐེག་ཆེན་གྱི་ཆོས་ཕུང་གཅིག་གི་ཚད་ཡིན་ཟེར་དགོས། དེ་ལྟར་
གཉིས་འཇོག་པའི་ཕྱི་མ་ནི་རྒྱན་སྣང་དང་ཀུན་མཁྱེན་བླ་མའི་གཞུང་དུ་མས་སྔར་
གྲུབ་ཟིན་ལ། གོ་དོན་སྔ་མ་ནི་མཁས་གྲུབ་རྗེའི་རྟོགས་དཀའི་སྣང་བར། ཐེག་
ཆེན་ལུགས་ལ། ཆོས་ཕུང་གཅིག་གི་ཚད་འཇོག་ཚེ། ཉོན་མོངས་པ་བརྒྱད་ཁྲི་



• 120 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཞི་སྟོང་དུ་ཕྱེ་བའི་ཉོན་མོངས་རེ་རེའི་གཉེན་པོ་རྫོགས་པར་སྟོན་པའི་གཏམ་གྱི་
ཚོགས་རེ་རེ་ལ་ཆོས་ཕུང་རེ་རེ་བྱ་སྟེ། ཇི་སྐད་དུ། སྤྱོད་པ་རྣམས་ཀྱི་གཉེན་པོར་
ནི། །ཆོས་ཀྱི་ཕུང་བོ་མཐུན་པར་གསུངས། །ཞེས་པ་ལྟར་རོ། །ཞེས་དང༌། རྒྱུད་
སྡེ་སྤྱི་རྣམ་ལས་ཀྱང༌། རང་གི་ལུགས་ནི། སློབ་དཔོན་དབྱིག་གཉེན་གྱིས་ཉོན་
མོངས་པ་བརྒྱད་ཁྲི་བཞི་སྟོང་ལས། ཉོན་མོངས་པ་རེ་རེའི་གཉེན་པོ་རྫོགས་པར་
གསུང་རབ་ཚན་པ་རེ་ལ་ཆོས་ཕུང་རེ་རེར་གསུངས་པ་ལྟར་འདོད་དོ། །ཞེས་
གསུངས་པའི་ཕྱིར། དེ་ལ་ཐེག་དམན་གྱི་ཆོས་ཕུང་ཞེས་པའི་ཐ་སྙད་གང་ན་
བཤད་སྙམ་ན། ཀུན་མཁྱེན་བླ་མས་ལེགས་ལྡན་འབྱེད་ཀྱི་ལུགས་ལ་ཀུན་དགའ་
པོས་ཐེག་དམན་གྱི་ཆོས་ཕུང་གི་ཚད་ཤེས་པ་དང༌། ཐེག་དམན་གྱི་ཆོས་ཕུང་
བརྒྱད་ཁྲི་བཞི་སྟོང་བསྡུས་པར་བཤད་པས་ཤེས་པའི་ཕྱིར། ཆོས་འཁོར་མཐའ་
དཔྱོད་ལས། གཞན་ཡང་ཁྱོད་ཀྱི་དམ་བཅའ་དེ་མི་འཐད་པར་ཐལ། ཉན་ཐོས་
ཀྱི་སྡེ་སྣོད་ཀུན་དགའ་བོའི་མདོ་ལས། བཅོམ་ལྡན་འདས་བདག་ལ་ཉི་ཤུ་ལྷག་
ཙམ་ཞིག་བཅོམ་ལྡན་འདས་ཀྱི་ཐད་དུ་གནས་པར་བགྱིས། ཞེས་པ་ནས་ཆོས་ཀྱི་
ཕུང་བོ་སྟོང་ཕྲག་བརྒྱད་ཁྲི་ཞིག་བཅོམ་ལྡན་འདས་ཀྱི་ཐད་ནས་བདག་གིས་་་་་་་
བཟུང་ངོ༌། །གཉིས་ནི་དགེ་སློང་དག་ལས་སོ། །ཞེས་གསུངས་པ་འདི་ལེགས་ལྡན་
སོགས་ཀྱིས་དྲང་དོན་དུ་བཀྲལ་ནས་དེ་ཐེག་དམན་གྱི་ཆོས་ཕུང་གི་ཚད་དང་།
དེའི་རྒྱུ་མཚན་གྱིས་ཀུན་དགའ་བོས་བཀའ་བསྡུས་པ་ཡང་བཀའ་རྒྱས་པ་མ་ཡིན་་་
པར་ཉན་ཐོས་ཀྱི་སྡེ་སྣོད་ཙམ་བསྡུས་པར་འདོད་པའི་ཕྱིར། དེ་སྐད་དུ། རྟོག་གེ་
འབར་བ་ལས། གཞན་ཡང་། ཀུན་དགའ་བོའི་མདོ་ལས། ཞེས་པ་ནས་སྟོང་
ཕྲག་བརྒྱད་ཅུ་ཞིག་བཅོམ་ལྡན་འདས་ཀྱི་ཐད་ནས་བདག་གིས་བཟུང་ངོ༌། 1:|:ཀྱི ། །
གཉིས་ནི་དགེ་སློང་དག་ལས་སོ། །ཞེས་བྱ་བ་སྟེ། འདི་ནི་འདི་ལྟར་རྟོགས་བྱ་སྟེ།
ཞེས་པ་ནས། དེ་ལྟ་བས་ནི་ཀུན་དགའ་བོས་ཐམས་ཅད་བཟུང་བ་མ་ཡིན་ནོ། །



་
་་་
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:: 121.
སོགས་ཀྱི་བར་གསུངས་པའི་ཕྱིར། དེས་ན་ཐལ་རང་ཀུན་གྱིས་མཐར་ཐུག་ཐེག་
པ་གཅིག་དུ་འདོད་པས་ཉན་ཐོས་ཀུན་དགའ་བོ་ལྟ་བུས་ཐེག་དམན་གྱི་ཆོས་ཕུང་
གཅིག་གི་ཚད་རྫོགས་པར་ཤེས་ཀྱང་། ཆོས་ཕུང་གཅིག་གི་ཚད་རྫོགས་པར་མ་
ཤེས་ཟེར་དགོས། ཐེག་པ་གསུམ་ཐ་དད་པ་ལྟར་ན། ཐེག་དམན་གྱི་དེ་རྫོགས་
པས་ཆོས་ཕུང་གཅིག་གི་ཚད་རྫོགས་པ་དང་། དེ་རྫོགས་པར་ཤེས་པས་ཆོས་ཕུང་
གཅིག་གི་ཚད་རྫོགས་པར་ཤེས་པར་འཇོག་པ་གྲུབ་འགྲེལ་ཆེན་མོ་སོགས་སུ་་་་་་
གསལ་ལོ། །གལ་ཏེ་ཐེག་དམན་གྱི་ཆོས་ཕུང་བརྒྱད་ཁྲི་བཞི་སྟོང་ཡོད་ཀྱང་། དེ་
ཆོས་ཕུང་མ་ཡིན་ཟེར་ན། མཁས་གྲུབ་རིན་པོ་ཆེས་ཆོས་ཕུང་གཅིག་གི་ཚད་
འཇོག་ཚེ། སྤྱོད་པ་བག་ཆགས་མ་སྨོས་པར་ཉོན་མོངས་རེའི་གཉེན་པོ་རྫོགས་
པར་སྟོན་པའི་སྒོ་ནས་འཇོག་པ་དེས་ཤིན་ཏུ་གྲུབ་པའི་ཕྱིར། དེས་ན་མཛོད་ཀྱི་
བཤད་པ་ལྟར་གྱི་ཆོས་ཕུང་དང་། ཐེག་དམན་གྱི་ཆོས་ཕུང་གཉིས་གོ་དོན་གཅིག་
གོ །དེས་ན་ཁ་ཅིག་གིས། ཐེག་གསུམ་ལྟར་ན། ཆོས་ཕུང་གཅིག་གི་ཚད་རྫོགས་
པ་ཉན་ཐོས་ཀྱིས་ཤེས་པས་ཐེག་དམན་གྱི་སྡེ་སྣོད་ལ་ཡང་ཆོས་ཕུང་བརྒྱད་ཁྲི་་་་་་
བཞི་སྟོང་འཇོག་དགོས། ཐེག་གཅིག་ལྟར་ན་མཇུག་བག་ཆགས་དང་བཅས་པའི་
གཉེན་པོ་ཆ་ཚང་སྟོན་དགོས་པས་ཐེག་ཆེན་གྱི་སྡེ་སྣོད་དགོས་སོ། །ཞེས་བཤད་
པ་ནི་ཞིབ་ཏུ་མ་བརྟགས་པའི་སྐྱོན་ནོ། །ཞེས་སོགས་དོགས་པ་སློང་ཚུལ་ཐུན་
མོང་མ་ཡིན་པ་རེ་གསུངས་འདུག་ལ། ཕར་ཕྱིན་མཆན་འགྲེལ་གསེར་གྱི་ལྡེ་མིག་
ལས་ཀྱང་། དེ་ལ་ཆོས་ཕུང་གཅིག་ལ་ཐེག་དམན་གྱི་སྡེ་སྣོད་ཡོད་མེད་སོགས་
བརྟག་དགོས་པ་ཆེས་མང་ངོ༌། ཞེས་གསུངས་པས་འདི་དག་གི་དོན་ལ་བློ་གྲོས་
ཞིབ་པར་གྱིས་ཤིག །



• 122 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲི་བ། ཀུན་དགའ་བོ་ཤེར་ཕྱིན་སྡུད་པ་པོ་ཡིན་མིན་ལ་མཁས་པའི་
བཞེད་པ་མི་མཐུན་པ་ཨེ་ཡོད།
ལན། ཡོད་དེ། སློབ་དཔོན་སེང་བཟང་གིས། ཀུན་དགའ་བོ་ཐེག་ཆེན་གྱི་
མདོ་སྡེ་སྡུད་པ་པོ་ཡིན་པར་ལུང་རིགས་གཉིས་ཀྱིས་འགྲུབ་པའི་ཕྱིར་ཞེས་བྱ་སྟེ།
ལུང་ཤེར་ཕྱིན་ཡོངས་གཏད་དང༌། རིགས་པ་ནི་ཆོས་ཕུང་ཉིས་སྟོང་དགེ་སློང་
དག་ལས་ཐོས་པ་དེ་སླར་སངས་རྒྱས་ལ་བསྐྱར་ནས་ཞུས་པས་བསྒྲུབ་སྟེ། ཆོས་
འཛིན་པའམ་སྡུད་པའི་མཆོག་ཡིན་པའི་ཕྱིར། དོན་ལེགས་པར་ངེས་པའི་ཆེད་
དུ་ཞུས་པ་ཡིན་པའི་ཕྱིར། དེས་ན་དེས་སངས་རྒྱས་ཀྱི་བྱིན་རླབས་ཀྱིས་རྒྱལ་བས་
གསུངས་པའི་ཆོས་ཕུང་ཐམས་ཅད་རྟོགས་པ་ཡིན་པར་ཤེར་མདོ་སོགས་དང་།
ཀུན་དགའ་བོའི་མདོ་ལས། བདག་གི་ཆོས་ཀྱི་ཕུང་བོ་བརྒྱད་ཁྲི་ལྷག་ནི་སོགས་
ཀྱིས་བསྒྲུབ་པར་བཞེད་དོ། །སྔོན་གྱི་སློབ་དཔོན་ལེགས་ལྡན་དང་དབྱིག་གཉེན་
གྱིས། ཀུན་དགའ་བོའི་མདོ་སྡེ་སྒྲ་ཇི་བཞིན་མིན་པའི་དྲང་དོན་ཡིན་ཏེ། སྟོན་པ་
སངས་རྒྱས་ནས་ལོ་བཞི་བཅུ་ལྷག་བཞུགས་ཤིང་ཀུན་དགའ་བོའི་འཁོར་དུ་མ་་་་་
བྱུང་གོང་དུ་ལོ་བཞི་བཅུའི་ཕྱེད་ཀྱི་དུས་དེ་སྲིད་དུ་ཆོས་ཕུང་བརྒྱད་ཁྲི་བཞི་སྟོང་་་
ཆ་བཞི་བཅུར་ཕྱེ་བའི་ཆ་གཅིག་ལ་ཆོས་ཕུང་ཉིས་སྟོང་དང་བརྒྱ་ཡོད་ལ། དེ་
བས་ཀྱང་ཉུང་བ་ཉིས་སྟོང་ཙམ་གྱི་ཆོས་ཕུང་འཆད་པར་བཤད་པས་ནི་མདོ་སྡེ་་་་
སྒྲ་ཇི་བཞིན་དུ་མི་རུང་ངོ༌། །ཞེས་རྣམ་བཤད་རིགས་པར་བཤད་དོ། །
རྟོག་གེ་འབར་བར་བདག་ཅག་ཐེག་ཆེན་གྱི་རྩ་བའི་སྡུད་པ་པོ་ཉན་ཐོས་ནི་
མ་ཡིན་ཏེ། ཐེག་ཆེན་ལ་ཉན་ཐོས་རྣམས་ཀྱིས་མིང་ཡང་བགྲང་མི་ཐུབ་པའི་ཏིང་
ངེ་འཛིན་མཐའ་ཡས་པ་ཡོད་པས་ཐེག་ཆེན་གྱི་གསུང་རབ་ནི། ཉན་ཐོས་ཀྱི་སྤྱོད་
ཡུལ་མིན་པའི་ཕྱིར་དེ་དག་སྡུད་པ་པོ་མིན་ལ། ཐེག་ཆེན་གྱི་མདོ་སྡེ་དང་འདུལ་
བ་དང་མངོན་པ་གསུམ་ནི། རིམ་བཞིན་ཕྱག་རྡོར་བྱམས་པ་འཇམ་དབྱངས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 123 .
རྣམས་ཀྱིས་སྡུད་པར་བཞེད་དོ། །
ཁ་ཅིག་འདི་ལ་སློབ་དཔོན་སེང་བཟང་དང་དབྱིག་གཉེན་སོགས་གང་གི་་་་
ལུགས་ཡིན་ཀྱང་ཀུན་དགའ་བོ་ཐེག་པ་ཐུན་མོང་བའི་དབང་དུ་བྱས་ན་ཀུན་་་་་
དགའ་བོ་ཐེག་ཆེན་གྱི་མདོ་སྡེ་སྡུད་པ་པོ་ཡིན་པར་འདོད་ལ། ཐེག་ཆེན་ཐུན་
མོང་མ་ཡིན་པའི་དབང་དུ་བྱས་ན་དེ་སྡུད་པ་པོ་ཀུན་དགའ་བོ་མ་ཡིན་པར་ཕྱག་
རྡོར་སོགས་ཀྱིས་བསྡུས་པར་འདོད་པའི་ཕྱིར་ཏེ། གྲུབ་མཐའ་ཆེན་མོ་ལས། ཐེག་
པ་ཐུན་མོང་བའི་དབང་དུ་བྱས་ན་བཀའ་སྡུད་པ་པོར་ཉན་ཐོས་ཀུན་དགའ་བོ་་་་
ཉེ་བར་འཁོར་འོད་སྲུང་དག་ཡིན་པར་རུང་ཡང་ཐུན་མོང་མ་ཡིན་པར་བྱས་ན་་་་
དེ་དག་ཉན་ཐོས་མིན་པའམ། ཐེག་ཆེན་གྱི་མདོ་སྡེ་སོགས་གསུམ་ཕྱག་རྡོར་དང༌།
བྱམས་པ་དང་། འཇམ་དབྱངས་ཀྱིས་བསྡུས་པ་སོགས་ཡིན་པའི་ཕྱིར་དང་།
ཉན་ཐོས་རྣམས་ཀྱིས་སངས་རྒྱས་ཀྱིས་གསུངས་པའི་ཆོས་ཕུང་ཐམས་ཅད་འཛིན་
མི་ཐུབ་པར་བཤད་པའི་ཕྱིར་དང༌། ཕལ་ཆེན་དང་མདོ་སྡེ་ས་བཅུ་བ་གསུངས་
པའི་འཁོར་ན་བྱང་འཕགས་འབའ་ཞིག་མ་གཏོགས་ཉན་ཐོས་མེད་པའི་ཕྱིར་་་
དང༌། སྡེ་སྣོད་བདུན་ཡང་བཤད་པའི་ཕྱིར་དང༌། དག་ས་གསུམ་གྱི་སྐབས་ལྟར་
ཉན་ཐོས་རྣམས་ཀྱིས་མིང་ཡང་བགྲང་མི་ཐུབ་པའི་ཏིང་ངེ་འཛིན་མཐའ་ཡས་པ་་
ཐེག་ཆེན་གྱི་མདོ་སྡེ་ལ་ཡོད་ཅིང༌། བྱང་སེམས་ཀྱི་གནས་བདུན་བརྒྱ་སོགས་སྟོན་
པའི་འདུལ་བ་དང་། ཚིག་དོན་མཐའ་ཡས་ཀྱིས་རང་སྤྱི་འཆད་པའི་མངོན་པ་
སོགས་ཡོད་པའི་ཕྱིར། ཤེས་བྱེད་མདོར་བསྡུས་ན། རྟོག་གེ་འབར་བ་ལས་འདིའི་
ཕྱིར་ཡང་ཐེག་པ་ཆེན་པོ་སངས་རྒྱས་ཀྱིས་གསུངས་པ་ཡིན་ཏེ། རྩ་བའི་སྡུད་པར་
བྱེད་པ་པོ་ཀུན་ཏུ་བཟང་བོ་དང་འཇམ་དཔལ་དང་གསང་བའི་བདག་པོ་དང་།
བྱམས་པ་ལ་སོགས་པ་རྣམས་ཀྱི་བསྡུས་པའི་ཕྱིར་རོ། །བདག་ཅག་གི་རྩ་བའི་
སྡུད་པར་བྱེད་པ་ཉན་ཐོས་ནི་མ་ཡིན་ཏེ། ཐེག་པ་ཆེན་པོའི་གསུང་རབ་ནི་དེ་



·124. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དག་གི་ཡུལ་མིན་པའི་ཕྱིར། ཇི་སྐད་དུ། ཤིང་ཤ་བའི་ཚལ་གྱི་མདོ་ལས། ཀུན་
དགའ་བོ་ཤིང་ཤ་བའི་ཚལ་འདི་ལ་འདབ་མ་ཇི་སྙེད་ཡོད་པ་ལས་ལྷག་པར་མང་་་་
བའི་ཆོས་རྟོགས་པར་གྱུར་ན་ཡང་ཁྱོད་ལ་ནི་ངས་མ་བསྟན་ཏེ། དེ་སྙེད་ཀྱི་དོན་
བྱ་བ་བྱས་པའི་ཕྱིར་རོ། །དེ་དག་ཉིད་ཀྱིས་ཁྱེད་སྐྱོ་བར་ཡང་མི་འགྱུར། འདོད་
ཆགས་དང་བྲལ་བར་མི་འགྱུར། ཞེས་དང༌། བསྡུས་ཚུལ་དང་གནས་ཀྱང་།
གདུགས་དཀར་འགྲེལ་བ་ལས། ལྕང་ལོ་ཅན་གྱི་ཕོ་བྲང་ན་གནས་པ་སྡུད་པར་
བྱེད་པ་ལག་ན་རྡོ་རྗེ་ལ་འཁོར་ས་བཅུའི་བྱང་ཆུབ་སེམས་དཔའ་ཀུན་ཏུ་བཟང་་་་
བོ་དང་། རྡོ་རྗེ་ཆོས་ལ་སོགས་པས་བླ་གོས་ལྔ་བརྒྱ་གདན་དུ་བཏིང་ནས། ཆོས་
ཀྱི་འཁོར་ལོ་བསྐོར་བའི་མདོ། །བདེ་བར་གཤེགས་པ་གང་དུ་གསུངས། །རྡོ་རྗེ་
འཆང་བ་ཁྱེད་སྨྲོས་ཤིག །ཤེས་རབ་སྲས་བོ་ཁྱེད་སྨྲོས་ཤིག །ཅེས་གསོལ་བ་
བཏབ་པའི་རྗེས་ལ་འདི་སྐད་བདག་གིས་ཐོས་པ་ཞེས་གླེང་སློང་བ་གསུངས་སོ། །
ཞེས་དང༌། སྒྲོན་གསལ་དང་གཞན་ཡང་བཤད་ཚུལ་ཡོད་ལ་མདོ་ལས། བཙུན་
པ་བླ་མ་བཅོམ་ལྡན་འདས་ཀྱི་ཇི་སྙེད་ཅིག་འཛམ་བུའི་གླིང་ན་རབ་ཏུ་གནས་པ་་་
ཐམས་ཅད་ཀྱི་སེམས་ལ་བལྟས་ན་ཆོས་ཀྱི་རྣམ་གྲངས་འདི་འཛིན་པར་བྱེད་པ་ནི་
བཙུན་པ་བླ་མ་ ཁྱོད་མ་གཏོགས་པ་དགེ་སློང་གཅིག་ཀྱང་མེད་ཀྱི་ཞེས་དང་།
ཞེས་གསུངས་པའི་ཕྱིར་ཟེར། །
ཡང་ཁ་ཅིག ཀུན་དགའ་བོ་ཤེར་མདོ་སྡུད་པ་པོ་མ་ཡིན་པར་ཐལ། ཆོས་
ཕུང་བརྒྱད་ཁྲི་བཞི་སྟོང་སྡུད་པ་པོ་མ་ཡིན་པའི་ཕྱིར། མ་གྲུབ་ན། དེ་མ་ཡིན་
པར་ཐལ། ཆོས་ཕུང་བརྒྱད་ཁྲི་བཞི་སྟོང་གི་ཚད་རྫོགས་པར་ཤེས་ནས་སྡུད་པ་མ་
ཡིན། རྫོགས་པར་མ་ཤེས་པར་སྡུད་པ་མ་ཡིན་པའི་ཕྱིར་ཟེར་བ་ལ། ཁ་ཅིག་གིས།
རྟགས་དང་བོ་མ་གྲུབ་སྟེ། ཉན་ཐོས་རྣམས་ཀྱིས་དེ་དག་རྫོགས་པར་མ་ཤེས་
ཀྱང༌། དམིགས་བསལ་དུ་ཀུན་དགའ་བོས་དེ་དག་རྫོགས་པར་ཤེས་པའི་ཕྱིར།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
125，
རྒྱན་སྣང་ལས། མདོའི་དོན་མ་ལུས་པ་སྣང་བ་ཅན་གྱི་རྣ་བའི་རྣམ་པར་ཤེས་པ་
ནི་སྐད་ཅིག་མ་གཅིག་ལ་བྱུང་བའི་ཕྱིར་རོ། །ཞེས་དང༌། གཞན་དག་ལས་ཐོས་
ན་ཡང་ཆོས་འཛིན་པའི་མཆོག་ཡིན་པས་དོན་ངེས་པར་བྱ་བའི་ཕྱིར་དེས་བཅོམ་་
ལྡན་འདས་ལ་ཞུས་པ་ཡིན་ནོ། །དེས་ན་དོན་ངེས་པའི་དབང་གིས་བཅོམ་ལྡན་
འདས་ལ་དེ་སྐད་ཐོས་པ་ཡིན་པས་ན་བདག་གིས་ཞེས་སྨོས་པ་ཡིན་ནོ། །ཞེས་
གསུངས་པའི་ཕྱིར་ཞེས་ཟེར། །
ཡང་ཁ་ཅིག་ཀུན་དགའ་བོས་ཆོས་ཕུང་གཅིག་གི་ཚད་རྫོགས་པར་མ་ཤེས་་་་
ཀྱང་སངས་རྒྱས་ཀྱི་བྱིན་རླབས་ཀྱི་དབང་གིས་དེ་ཐམས་ཅད་རྫོགས་པར་རྟོགས་་་
པའི་ཕྱིར་ཏེ། ཡིག་ཆར་སངས་རྒྱས་ཀྱི་བྱིན་རླབས་ཀྱིས་རྨི་ལམ་ལ་ལོ་བརྒྱ་ལོན་
པ་རྨིས་པ་བཞིན་དུ་ཤེས་པ་སྐད་ཅིག་མ་གཅིག་ལ་མདོ་རྫོགས་པར་སྣང་བའི་་་་་་
ཕྱིར། ཞེས་གསུངས་པའི་ཕྱིར་ཟེར་བ་ལ། ཁ་ཅིག་མ་ཁྱབ་སྟེ། དེ་ནི་ཚིག་རྟོགས་
པའི་དབང་དུ་བྱས་པའི་ཕྱིར། འོ་ན་ཁྱེད་ལྟར་ན། ཉན་ཐོས་ཀུན་དགའ་བོས་
སངས་རྒྱས་ཀྱི་བྱིན་རླབས་ཀྱི་དབང་གིས་དེ་བཞིན་གཤེགས་པས་ཆོས་བསྟན་་་་་་
པའི་བྱ་བ་རྫོགས་པར་ཐལ། འདོད་པའི་ཕྱིར། འདོད་ན། སངས་རྒྱས་ཀྱི་བྱིན་
རླབས་ཀྱི་དབང་གིས་སློབ་ལམ་གྱིས་བྱ་བ་རྫོགས་པར་ཐལ། འདོད་པའི་ཕྱིར།
འདོད་ན། དེ་འདྲའི་ཀུན་དགའ་བོ་སངས་རྒྱས་ཀྱི་བྱིན་རླབས་ཀྱི་དབང་གིས་
སངས་རྒྱས་པར་ཐལ། ཞེས་སོགས་རིགས་པའི་གནོད་པ་ཆར་ལྟར་བབ་པོ་ཞེས་
ཟེར་བས་དཔྱད། །
གཞན་ཡང་ཀུན་དགའ་བོ་ཉན་ཐོས་མཚན་ཉིད་པ་ཡིན་མིན་ལ་དཔྱད་གཞི་
ཆེ་སྟེ། ལ་ལས་ཀུན་དགའ་བོ་ཉན་ཐོས་མཚན་ཉིད་པ་ཡིན་ཏེ། དེ་ལྟ་བུ་ཉན་
ཐོས་མཚན་ཉིད་པ་མིན་ན་བདག་ཅག་གི་སྟོན་པའི་འཁོར་དུ་ཉན་ཐོས་མཚན་་་་
ཉིད་པའི་མཚན་གཞི་ཞིག་བཟུང་རྒྱུ་མེད་པར་ཐལ་བ་སོགས་ཀྱིས་གནོད་པར་་་་་



• 126 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འགྱུར་ཏེ། སྟོང་ཐུན་སྐལ་བཟང་མིག་འབྱེད་ལས། དེ་དག་ཐམས་ཅད་སྤྲུལ་བའི་
ཉན་ཐོས་ཡིན་པས་ཉན་ཐོས་མཚན་ཉིད་པ་མིན་པའི་ཕྱིར་སྐྱོན་མེད་དོ་ཞེ་ན།
འོ་ན་ལྔ་སྡེ་བཟང་བོ་ཉན་ཐོས་ཀྱི་རིགས་ཅན་མ་ཡིན་པའི་ཕྱིར། དེ་དག་ཆེད་དུ་
བྱ་བའི་གདུལ་བྱའི་གཙོ་བོར་བྱས་ནས་གསུངས་པའི་འཁོར་ལོ་དང་བོའི་མདོ་་་་་
ཐེག་དམན་གྱི་སྡེ་སྣོད་མ་ཡིན་པར་ཐལ་ཞིང་། བཅོམ་ལྡན་འདས་ཀྱི་དངོས་ཀྱི་
འཁོར་ན་ཉན་ཐོས་མཚན་ཉིད་པའི་མཚན་གཞི་བཟུང་རྒྱུ་སུ་ཞིག་ཡོད་པ་སྨྲོས་་་་་
ཤིག་ཅེས་གསུངས་པའི་ཕྱིར་ཟེར། །
ཡང་ལ་ལས། དེ་ཉན་ཐོས་མཚན་ཉིད་པ་མ་ཡིན་པར་སྤྲུལ་བ་ཡིན་པའི་
ཕྱིར། དེ་ལྟར་མདོ་སྔགས་གང་གི་ལུགས་བྱས་ཀྱང་འདོད་དགོས་པའི་ཕྱིར་ཏེ།
ཐུབ་བསྟན་བྱི་དོར་ལས། སྲས་སྒྲ་གཅན་འཛིན་དང་ཀུན་དགའ་བོ་དང༌། ལྷས་
སྦྱིན་རྣམས་ཀྱང་བྱེ་བ་ཕྲག་བརྒྱ་ལ་སོགས་པར་གསུངས་སོ། །ཚུལ་འདི་ལྟར་
གསུངས་པ་ལས་ན། རྒྱལ་བོ་སྲས་གཙང་མ་ལ་སོགས་པ་དེ་དག་ཀྱང་དེ་དང་
དེའི་ཚུལ་བསྟན་པའི་སྤྲུལ་སྐུ་ཡིན་གྱི་གང་ཟག་རང་རྒྱུད་པ་མིན་ནོ། །ཞེས་དང་།
མཁས་གྲུབ་རྗེའི་དུས་འཁོར་ཟིན་བྲིས་ལས། དེ་ལ་ཀུན་དགའ་བོ་རྒྱུད་དོན་མི་
ཤེས་པའི་ཆགས་བྲལ་གྱི་དཔེར་སྨྲས་པ་ནི་ཆགས་བྲལ་གྱི་སྤྱོད་པ་དང༌། རྒྱ་ཆེན་
པོའི་སྤྱོད་པ་དང་། ཆགས་ཅན་གྱི་སྤྱོད་པ་གསུམ་གྱི་ནང་ནས་ཀུན་དགའ་བོ་
དང་བོ་ལ་སྤྱོད་པའི་ཚུལ་བཟུང་བ་ཉིད་ཀྱི་ཆ་ནས་ཞེས་དང་། སུམ་ཅུ་རྩ་གསུམ་
པའི་ལེའུ་ལས། འཇིག་རྟེན་མགོན་པོ་ཁྱོད་ནི་འཇིག་རྟེན་མཐོང་བ་བཞིན། དེ་
སྙེད་ཀྱི་ནི་ཤཱ་རིའི་བུ་དང་གསུས་པོ་ཆེ། །ཀ་པི་ནི་དང་ནམ་གྲུ་ཀ་ཏ་ཡ་ནའི་བུ།
གང་བོ་དང་ནི་རབ་འབྱོར་འོད་སྲུང་མཐོང་བར་གྱུར། །ཐོས་པ་རྒྱ་མཚོ་ལྟ་བུའི་
དགེ་སློང་ཀུན་དགའ་བོ། ད །ཀུན་ཏུ་སངས་རྒྱས་རྣམས་ལ་ཞུ་བ་བདག་གིས་
མཐོང་། །ཞེས་སངས་རྒྱས་གང་དུ་བྱོན་པའི་འཇིག་རྟེན་གྱི་ཁམས་བྱེ་བ་ཕྲག་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
127 .
བརྒྱ་སོགས་སུའང་དེ་སྙེད་ཀྱི་མཆོག་ཟུང་ཀུན་དགའ་བོ་སོགས་ཡོད་པར་
གསུངས་བའི་ཕྱིར་ཞེས་ཟེར་རོ། །དྲང་ངེས་ལེགས་བཤད་སྙིང་བོའི་འཇུག་
ངོགས་ལས། ཤེར་མདོ་གཏད་ཡུལ་གྱི་ཀུན་དགའ་བོ་གཅིག་པོའི་དབང་དུ་བྱས་
ན་ཡང་གནས་ཚོད་ལ་སངས་རྒྱས་དང་སྣང་ཚོད་ལ་ཉན་ཐོས་སུ་ཁས་བླངས་ན་་་
བདེ་བར་ཕར་ཕྱིན་ལས་ཀུན་དགའ་བོ་བསམ་གྱིས་མི་ཁྱབ་པའི་ཚད་མའི་སྐྱེས་་་་
བུར་གསུངས་པ་དང་། གནས་ཚོད་ལ་སྦྱོར་དགོས་པར་མངོན་ལ་ཞེས་གསུངས་
པ་སོགས་མཁས་པ་ཆེན་པོ་དག་གི་གསུངས་ཚུལ་མི་མཐུན་པ་འགའ་རེ་ཡོད་པས་
དཔྱད་པར་འཚལ།
དྲི་བ། དུས་ཀྱི་རིམ་པའི་སྒོ་ནས་འཁོར་ལོ་བར་མཐའ་གསུམ་
འཇོག་ཚུལ་ཇི་ལྟར་ཡིན། །
ལན། དུས་དང་པོར་གསུངས་པའི་མདོ་འཁོར་ལོ་དང་པོའི་པའི་མཚན་
ཉིད། དུས་བར་བར་གསུངས་པའི་མདོ་འཁོར་ལོ་བར་མཚན་ཉིད། །དུས་ཐ་
མར་གསུངས་པའི་མདོ་འཁོར་ལོ་ཐ་མའི་མཚན་ཉིད་དུ་འཇོག་གོ །དེ་ལ་སངས་
རྒྱས་ཚུལ་བསྟན་པ་ནས་ཤེར་མདོ་གསུང་ཁའི་བར་དུས་དང་པོ་དང་། ཤེར་མདོ་
གསུངས་པ་ནས་དགོངས་འགྲེལ་གསུང་ཁའི་བར་དུས་བར་བ་དང་། དེ་ནས་
འདའ་ཚུལ་བར་དུས་ཐ་མར་འཇོག་དགོས་པར་མངོན་ནོ། །ཡིག་ཆར། དང་
པོར་བདེན་བཞི་ལ་བརྩམས་ཏེ་གཟུགས་སོགས་ནས་འཕགས་ལམ་ཡན་ལག་གི་་་་
བར་བཤད་ཅིང་དུས་དེ་ནས་འདའ་ཚུལ་གྱི་བར་བསྟན་ལ། བར་མཐའ་གཉིས་
ཀྱང་རང་རང་གསུངས་པ་ནས་འདའ་ཚུལ་བར་དུ་གསུངས་པའི་ཕྱིར། འཁོར་
ལོ་གསུམ་བྱེད་པ་སྐུ་ཚེའི་ཚིགས་དང་འཁོར་འདུ་ཐེབས་ཀྱིས་མི་བྱེད་དེ། ཐུན་
མོང་གི་སྣང་བ་གཙོ་ཆེ་བ་སོགས་ཤེས་དགོས་སོ། །ཞེས་གསུངས་པ་ལྟར། སྟོན་པ་
མྱ་ངན་ལས་འདའ་ཚུལ་བསྟན་ཉེ་བའི་ཚེ་བདེན་བཞིའི་གཟུགས་བརྙན་སྲིད་་་་་



· 128 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་འཁོར་ལོ་འབྲི་བར་གསུངས་པ་ལྟ་བུ་ནི་དུས་ཐ་མར་གསུངས་ཀྱང་དུས་དང་
པོར་གསུངས་པའི་མདོ་ཡིན་ཞེས་པ་དང་། དེ་བདེན་བཞིའི་ཆོས་འཁོར་མིན་
ཡང་དེ་གསུངས་པ་ལས་བདེན་བཞིའི་ཆོས་འཁོར་གསུངས་པར་འགྲོ་བ་ནི།
དཔེར་ན་མི་ཞིག་གིས་ཚེས་གཅིག་ལ་མི་མང་པོར་ཚིག་འགའ་ཞིག་སྨྲས་ནས་སླར་
ཚེས་གསུམ་ལ་མི་ཉུང་ཤས་ལ་དེ་དང་ཟུར་ཅུང་མི་འདྲ་ཡང་དེའི་དོན་ཅན་གྱི་་་༌་
ཚིག་འགའ་ཞིག་སྨྲ་བ་ལ་དེའི་ཚེ་ཚེས་གཅིག་གི་མི་མང་པོའི་གྲས་སུ་ཡོད་པ་ཞིག་
གིས་ཐོས་ན་ཚེས་གཅིག་ཏུ་མི་མང་ལ་སྨྲས་པ་དེ་ཉིད་སླར་བཟློས་ཏེ་དེ་རིང་མི་་་་
འདི་དག་ལ་སྨྲའོ་སྙམ་པ་སྐྱེ་བ་དང་། ཚེས་གསུམ་ལ་སྨྲས་པའི་ཚིག་དེ་ཚེས་
གཅིག་ལ་སྨྲས་པའི་ཚིག་མིན་ཡང་དེས་ཚེས་གཅིག་ལ་སྨྲས་པ་དེ་ཉིད་སླར་བཟླས་
པར་འགྲོ་བ་ལ་འགལ་བ་མེད་པ་བཞིན་ནོ། །
འདི་དག་གི་སྐབས་སུ་ལྕང་སྐྱ་རིན་པོ་ཆེའི་གྲུབ་མཐའ་ལས། དེས་ན་དོན་
དེ་དག་ལ་དགོངས་ནས་མཁས་གྲུབ་ཐམས་ཅད་མཁྱེན་པས། དེའི་ཕྱིར་གསུང་
རབ་ཡིན་པ་ལ་འཁོར་ལོ་གསུམ་གང་རུང་གི་མདོ་ཡིན་པས་མ་ཁྱབ་ཀྱི་གསུམ་དུ་་་
ཕྱེ་བ་ནི་གཙོ་བོའི་དབང་དུ་བྱས་པའི་དབྱེ་བའོ། །ཞེས་གསུངས་པ་ཡིན་གྱི་སྤྱིར་
བཀའ་ཐམས་ཅད་འཁོར་ལོ་གསུམ་འདུ་བ་ཙམ་ཞིག་ནི་སྟོང་ཐུན་གྱི་གསུངས་་་་
དེས་བཀག་པ་མ་ཡིན་ནོ། །དེས་ན་སྤྱིར་བཀའ་ཐམས་ཅད་འཁོར་ལོ་གསུམ་དུ་
འདུ་བའི་དབང་དུ་བྱས་པའི་འཁོར་ལོ་དང་པོ་ལ་དགོངས་འགྲེལ་ལས་བཤད་་་་་
པའི་འཁོར་ལོ་དང་པོས་མ་ཁྱབ་ཅིང་། དེས་གཞན་གཉིས་ལའང་འདྲའོ། །ཞེས་
གསུངས་ལ། རྣམ་བཤད་རིན་ཆེན་གསལ་བའི་སྒྲོན་མེ་ལས། བཀའ་ཐམས་ཅད་
མདོ་གསུམ་དུ་མ་བསྡུས་པར་ཐལ། སྟོང་ཐུན་ལས་ཞེས་པ་ནས་ཞེས་གསུངས་
པའི་ཕྱིར་ན་མ་ཁྱབ་སྟེ། དྲི་བ་ཞུས་ནས་དྲང་ངེས་སོ་སོར་འབྱེད་རྒྱུའི་ཆོས་
འཁོར་གཞིར་བཞག་ནས་དེ་ལྟར་གསུངས་པ་ཡིན་པའི་ཕྱིར། ཞེས་གསུངས་པས་



བརྟག་གོ། ཡང་གྲུབ་མཐའ་ལྷུན་པོའི་མཛེས་རྒྱན་ལས། དེ་ལྟར་ན་བཀའ་ཐམས་
ཅད་འཁོར་ལོ་གསུམ་དུ་འདུ་བའི་དབང་དུ་བྱས་པའི་འཁོར་ལོ་གསུམ་གྱི་རྣམ་་་་
བཞག་ནི་ཇི་ལྟར་ཡིན་ཞེ་ན། མཁས་གྲུབ་ཐམས་ཅད་མཁྱེན་པའི་རྒྱུད་སྡེ་སྤྱི་རྣམ་
དུ་གསུངས་པ་ལྟར་གཙོ་བོ་གདུལ་བྱ་ཐེག་དམན་གྱི་རིགས་ཅན་རྗེས་སུ་བཟུང་་་་་
བའི་ཆེད་དུ་གསུངས་པའི་མདོ་གང་ཞིག བདེན་བཞིའི་ཆོས་འཁོར་དངོས་སམ་
དེ་དང་བརྗོད་བྱ་སྟོན་ཚུལ་ཕྱོགས་མཐུན་པའི་བཀའ་རྣམས་འཁོར་ལོ་དང་པོ་་་་་
དང་། གཙོ་བོར་ཐེག་པ་ཆེན་པོའི་རིགས་ཅན་རྗེས་སུ་བཟུང་བའི་ཆེད་དུ་
གསུངས་པའི་མདོ་གང་ཞིག་མཚན་ཉིད་མེད་པའི་ཆོས་འཁོར་དངོས་སམ་དེ་
དང་བརྗོད་བྱ་ཕྱོགས་མཐུན་པའི་བཀའ་རྣམས་འཁོར་ལོ་བར་བ་དང༌། གཙོ་
བོར་ཐེག་པ་ཆེན་པོའི་རིགས་ཅན་རྗེས་སུ་བཟུང་བའི་ཆེད་དུ་གསུངས་པའི་མདོ་་
གང་ཞིག་ལེགས་ཕྱེའི་ཆོས་འཁོར་དངོས་སམ་དེ་དང་བརྗོད་བྱ་ཕྱོགས་མཐུན་
པའི་བཀའ་རྣམས་འཁོར་ལོ་ཐ་མ་ཡིན་ལ། འཁོར་ལོ་གསུམ་གྱི་འཇོག་བྱེད་ཀྱང་
དེ་ཉིད་དོ། །ཞེས་དང་། ཡང་དེ་ཉིད་ལས། ཡང་ལེགས་བཤད་སྙིང་བོ་ལས།
ཤུགས་ལ་གནས་པའི་དོན་དེ་ཉིད་དུས་ཀྱི་རིམ་པའི་སྒོ་ནས་འཁོར་ལོ་གསུམ་དང་
སྦྱར་བའི་དྲང་ངེས་སུ་འགྱུར་ཚུལ་དོན་དམ་ཡང་དག་འཕགས་ཀྱིས་སྟོན་པ་ལ་་་་་
ཞུས་པ་ནི་ཞེས་གསུང་པ་དང༌། དེའི་ཕྱིར་དུས་དང་པོར་བདེན་པ་བཞི་ལས་
པོ་དྲང་དོན་དུ་སྟོན་པ་ཡིན་གྱི་དུས་དང་པོར་གསུངས་ཚད་ཀྱི་གསུངས་རབ་་་་་་
ཐམས་ཅད་ལ་མིན་ཏེ། ཞེས་གསུངས་པ་རྣམས་ཀྱི་དགོངས་པར་བསམ་ནས་
འཁོར་ལོ་གསུམ་གྱི་མཚན་ཉིད་འཇོག་པ་ན། སྟོན་པས་དུས་དང་པོར་གསུངས་
པའི་མདོ་འཁོར་ལོ་དང་པོའི་མཚན་ཉིད། དེས་གཞན་གཉིས་ལའང་འདྲ་ཞེས་
སྨྲས་ནས། ཡང་དེ་ལ་རིགས་པའི་གནོད་པ་འབབ་པར་དོགས་ནས་མདོ་ཡང་



• 130 · ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིན། དུས་དང་པོར་གསུངས་པ་ཡིན་ན་དུས་དང་པོར་གསུངས་པའི་མདོ་ཡིན་
པས་མ་ཁྱབ། ཞེས་སོགས་ཟེར་བ་ཡང་འཐད་པར་མི་སེམས་ཏེ། ལུང་ཚན་པ་དེ་
གཉིས་ཀྱི་སྔ་མས་ནི་དྲི་བ་དང་ལན་གྱི་མདོ་དེ་རྣམས་ཀྱིས་དྲང་ངེས་སུ་འགྲེལ་་་་་
རྒྱུའི་མདོ་ཚན་གསུམ་ཡོད་པ་ཤུགས་ལ་བཤད་པ་དེ་འདིར་མཚན་གཞི་ངོས་་་་་་་
བཟུང་བའི་སྒོ་ནས་སྟོན་པ་ལ། དུས་དང་པོར་ཝ་ར་ཎ་སིར་གསུངས་པའི་བདེན་
བཞིའི་ཆོས་འཁོར་དང་། དེའི་འོག་ཏུ་བྱ་རྒོད་ཕུང་བོའི་རིར་གསུངས་པའི་
མཚན་ཉིད་མེད་པའི་ཆོས་འཁོར་དང་། དེའི་འོག་ཏུ་ཡངས་པ་ཅན་དུ་གསུངས་
པའི་ལེགས་ཕྱེའི་ཆོས་འཁོར་གསུམ་དང་སྦྱར་ནས་དྲང་ངེས་སུ་འགྱུར་ཚུལ་དོན་་་
དམ་ཡང་དག་འཕགས་ཀྱིས་ཞུས་པར་གསུངས་པ་ཡིན་གྱི། དུས་ཀྱི་རིམ་པ་དང་
སྦྱར་བ་དེ་འཁོར་ལོ་གསུམ་གྱི་འཇོག་བྱེད་དུ་གསུངས་པ་མ་ཡིན་པའི་ཕྱིར་དང་།
ལུང་ཚན་གཉིས་པས་ཀྱང་དུས་དེར་གསུངས་པའི་མདོའི་ནང་ནས་ཀྱང་བརྗོད་་་་
བྱ་རང་གི་མཚན་ཉིད་ཡོད་པ་སོགས་སུ་གསུངས་པའི་འཁོར་ལོ་དང་པོ་དྲང་དོན་
ཡིན་གྱི་སྤྱིར་དུས་དང་བོར་གསུངས་ཚད་སྐབས་འདིར་བསྟན་པའི་འཁོར་ལོ་་་་་
དང་བོ་མིན་ཞེས་གསུངས་པ་ཡིན་ལ། དེ་ལྟར་གསུངས་དགོས་པའི་རྒྱུ་མཚན་
ཡང་བོད་སྔ་མ་ཁ་ཅིག་གིས་མདོ་འདི་ལ་བརྟེན་ནས་དུས་གསུམ་པར་གསུངས་་་་
པའི་མདོ་ཐམས་ཅད་ངེས་དོན་གྱི་མདོར་བསྒྲུབས་པ་དང༌། ཁ་ཅིག་གིས་མདོའི་
བསྟན་དོན་དེ་ལྟར་ཡིན་སྙམ་ནས་མདོ་འདི་ལས་བཤད་པའི་དྲང་ངེས་ཀྱི་ཚུལ་ནི་
སྒྲ་ཇི་བཞིན་པ་མ་ཡིན་ནོ་ཞེས་སྨྲ་བ་དག་འགོག་པའི་ཕྱིར་དུ་གསུངས་པ་ཡིན་་་་་
པར་ལུང་དེ་དག་གི་མཇུག་ཐོགས་སུ་དྲང་ངེས་རྣམ་འབྱེད་ན་གསལ་བར་ཡོད་་་་
པས། རྗེ་བླ་མས་དུས་དང་པོར་གསུངས་པའི་མདོ་ཡིན་ན་འཁོར་ལོ་དང་པོ་ཡིན་
པས་ཁྱབ་པར་བཟུང་གིས་དོགས་ནས་དེ་འགོག་པའི་ཆེད་དུ་གསུངས་པའི་་་
བཀའ་རྣམས་དུས་དང་པོར་གསུངས་པའི་མདོ་འཁོར་ལོ་དང་པོའི་འཇོག་བྱེད་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
131.
ཡིན་པའི་སྒྲུབ་བྱེད་དུ་མ་འཛིན་ཞིག ཞེས་དང་། དེས་ན་རྗེ་བཙུན་དམ་པ་
འཇམ་དབྱངས་བཞད་པའི་རྡོ་རྗེས་ཀྱང་དྲང་ངེས་རྣམ་འབྱེད་ཀྱི་མཐའ་དཔྱོད་་་་
དུ་མཁས་པ་སྔ་མའི་བཞེད་པ་འགོད་པ་ཙམ་མཛད་ཀྱང་ཡང་ན་རྒྱུད་སྡེ་སྤྱི་རྣམ་་་
དང་མཐུན་པའི་འཁོར་ལོ་གསུམ་གྱི་མཚན་ཉིད་འཇོག་ཚུལ་གཉིས་པ་ཞིག་་་་་་་་
གསུངས་པ་དེ་ཁོ་ན་རྗེ་བཙུན་དེ་ཉིད་ཀྱི་བཞེད་པར་སྣང་ངོ་། །ཞེས་གསུངས་ལ།
དེ་མི་འཐད་པར་རྗེ་གུང་ཐང་བློ་གྲོས་ཀྱི་ཕར་ཕྱིན་ལས་གསུངས་པ་ནི། དེ་ཉིད་
ལས་དྲང་ངེས་ཆེན་མོར། ཡང་ན་ཞེས་བརྗོད་བྱ་ཕྱོགས་མཐུན་གྱི་དེ་བཞག་ནས།
རྒྱུད་སྡེ་སྤྱི་རྣམ་གྱི་ལུགས་སོ། །ཞེས་གསུངས་པས། དེ་རང་ལུགས་སུ་མ་བྱས་པའི་
ཕྱིར། གཞན་དུ་ན་ཕར་ཕྱིན་མཐའ་དཔྱོད་སོགས་ཀྱིས་རང་ལུགས་སྐབས་ཐམས་
ཅད་དུ་སྔ་མའི་བཞེད་པ་ཙམ་བཀོད་པར་ཐལ་ལོ། །ཡིག་ཆར། དེ་རྗེ་ཡབ་སྲས་
དང་སྟོན་པའི་དགོངས་པ་ཡིན་པའི་ཕྱིར། ཞེས་པ་ལྟར། སྟོན་པས། ཤེར་མདོ་
ལས། ཆོས་ཀྱི་འཁོར་ལོ་གཉིས་པ་བསྐོར་བར་མཐོང་ངོ༌། །ཞེས་པ་དུས་གཉིས་པ་
ལ་དགོངས་ཀྱི་བརྗོད་བྱ་གཉིས་པ་སྟོང་ཉིད་སྟོན་པས་ཡིན་ན། ཟབ་ཞི་སྤྲོས་བྲལ་
ཞེས་སོགས་ཀྱི་སྐབས་སུ་དེ་བརྗོད་དགོས་པའི་ཕྱིར། ཞེས་དང་། ཡང་དེ་ཉིད་
ལས། ལྷུན་པོའི་མཛེས་རྒྱན་ལྟར་ན། བསླབ་བྱ་ཙམ་གསུངས་པའི་དེ་ཆོས་ཅན།
འཁོར་ལོ་དང་བོ་ཡིན་པར་ཐལ། དུས་དང་བོར་གསུངས་པའི་མདོ་ཡིན་ན་དེ་
ཡིན་པས་མ་ཁྱབ་ཀྱི་སྐྱོན་ཡིན་པའི་ཕྱིར། འདོད་ན། འཁོར་ལོ་གསུམ་བརྗོད་བྱ་
ཕྱོགས་མཐུན་གྱིས་བཞག་པ་དང་འགལ་ལོ། །
: དཀའ་འགྲེལ་རྩོམ་འཕྲོ་ལས། ཀུན་མཁྱེན་བླ་མས་ཀྱང་ནས། རྒྱུད་སྡེ་སྤྱི་
རྣམ་གྱི་ལུགས་ཡིན་ནོ། །ཞེས་གསུངས་པའི་ཚིག་གི་ནུས་པ་ལ་དཔག་ན་དེ་ལྟར་
བཤད་ལུགས་བྱས་ཆོག་ཀྱང༌། འདིར་བཤད་བྱ་རྩ་བའི་གཞུང་གི་ངོས་ཟིན་དང་
མཐུན་ཚབ་ཆེ་ཞིང་། སྤྱི་ཁྱབ་ཏུ་འཇོག་བདེ་བ་ནི་དུས་ཀྱི་རིམ་པས་འཇོག་ཚུལ་



· 132 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
འདི་ཡིན་པས་དེ་གཙོ་བོར་བྱེད་དགོས་ཞེས་པའི་དོན་ཡིན་པའི་ཕྱིར། ཞེས་པ་
ལྟར་རྒྱུད་སྡེ་སྤྱི་རྣམ་དུ་ཡང་དེ་ལྟར་འཇོག་ལུགས་བྱས་ཀྱང་སྤྱིར་འཁོར་ལོ་གསུམ་
གྱི་དོན་དུས་ཀྱི་རིམ་པས་བཞག་སྟེ། དེ་ཉིད་ལས། བདེན་པ་བཞིའི་ཆོས་ཀྱི་
འཁོར་ལོ་པསྐོར་བའི་མདོ་ནི་འཁོར་ལོ་དང་པོའི་མདོ་དངོས་ཡིན་ཞིང༌། ནས།
རྟོགས་བརྗོད་བརྒྱ་བ་ལ་སོགས་པའང་འཁོར་ལོ་དང་པོའི་མདོར་གཏོགས་སོ། །
ཞེས་སོགས་ཀྱིས་འཁོར་ལོ་གསུམ་དངོས་རྣམས་དུས་ཀྱི་རིམ་པས་བཞག་ནས་་་་་
གཞན་རྣམས་དེར་གཏོགས་པར་གསུངས་པའི་ཕྱིར། དེ་ལ་དགོངས་ནས་མཐའ་
དཔྱོད་དུ་དུས་ཀྱི་རིམ་པས་འཇོག་པ་མཁས་གྲུབ་རྗེའི་དགོངས་པར། དེ་ཉིད་
ལས་འཁོར་ལོ་གསུམ་ལས་དང་པོ་ནི་ཐེག་དམན་གྱི་སྡེ་སྣོད་དང༌། ཞེས་སོགས་
འདིའི་དོན་བསྡུ་དྲངས་སོ། །རང་གི་མཚན་ཉིད་ཡོད་པ་སོགས་སུ་གསུངས་པའི་
འཁོར་ལོ་དང་པོ་དྲང་དོན་ཏུ་སྟོན་པ་ཡིན་གྱི་ཞེས་དེ་ལྟར་སྟོན་པའི་འཁོར་ལོ་་་་་
དང་པོ་དམིགས་ཀྱིས་བཀར་བས། དེ་ལྟར་མི་སྟོན་པའི་འཁོར་ལོ་དང་པོ་ཞིག་
ཡོད་པར་བསྟན་ཅིང༌། དགོངས་འགྲེལ་གྱི་འཁོར་ལོ་དང་པོ་ལ་དྲང་དོན་གྱིས་
ཁྱབ་པར་བསྟན་པའི་ཕྱིར། དེས་ན་བསོད་གྲགས་པ་དང་རྗེ་བཙུན་པས། བདེན་
བཞི་དངོས་ཀྱི་བརྗོད་བྱ་གཙོ་བོར་བྱས་ནས་སྟོན་པའི་ཐེག་དམན་གྱི་མདོ་འཁོར་
ལོ་དང་པོའི་མཚན་ཉིད་དུ་བཞག་པའང་མི་འཐད་དོ། །ཁྱད་པར་དུ་དེ་ཉིད་
ལས། འཁོར་ལོ་གསུམ་པ་དེས་དོན་དུ་བཤད་པ་ཡང་སྔར་བཤད་པ་ལྟར་ལེགས་
པར་ཕྱེ་བ་རྣམས་ཡིན་གྱི་ཐམས་ཅད་མིན་པ་ནི། ཞེས་པས་འཁོར་ལོ་ཐ་མ་
ཐམས་ཅད་འདིར་བསྟན་འཁོར་ལོ་ཐ་མ་མིན་པར་གསལ་བར་གསུངས་པ་ནི།
དེ་དག་གིས་འཁོར་ལོ་གསུམ་པ་ལ་དགོངས་འགྲེལ་གྱི་དེས་ཁྱབ་པར་འདོད་པ་ལ་
དངོས་སུ་གནོད་དོ། །དེས་ན་ཡིག་ཆར། ཡང་ཁ་ཅིག་ན་རེ། འཁོར་ལོ་དང་པོ་
ཡིན་ན། དགོངས་འགྲེལ་ནས་བཤད་པའི་འཁོར་ལོ་དང་པོ་ཡིན་པས་ཁྱབ། དེ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
： 133 .
བཞིན་དུ་བར་བ་དང་ཐ་མ་ལའང་ཁྱབ་ཟེར་ན། ཞེས་རྒྱས་པར་དགག་པ་ནི་
ལེགས་བཤད་སྙིང་བོའི་ལུང་དེ་དག་དྲངས་ནས་གཙོ་བོར་ཇོ་ནང་བ་དང་རྗེ་་་་་་
བཙུན་པ་སོགས་ཐུན་མོང་དུ་དགག་པ་ཡིན་ནོ། །ཞེས་གསུངས་པའི་ཕྱིར་རོ། །
གཞན་ཡང་། རྣམ་བཤད་རིན་ཆེན་གསལ་བའི་སྒྲོན་མེ་ལས་ཀྱང་། སྤྱིར་
འཁོར་ལོ་གསུམ་གྱི་འཇོག་ཚུལ་ལ་དུས་ཀྱི་རིམ་པ་དང་། བརྗོད་བྱ་ཕྱོགས་མཐུན་
གྱི་དབང་དུ་བྱས་པ་གཉིས་ཀ་རང་ལུགས་སུ་ཁས་ལེན་དགོས་ཀྱང་ཁྱབ་མཐའ་་་་
བཟུང་ཚེ་སྔ་མ་གཙོ་བོར་བྱེད་དགོས་པ་ནི། ཀུན་མཁྱེན་བླ་མས་རྒྱུད་སྡེ་སྤྱི་རྣམ་
ལྟར་འཇོག་ཚུལ་བཀོད་ནས་མཇུག་ཏུ་རྒྱུད་སྡེ་སྤྱི་རྣམ་གྱི་ལུགས་སོ་ཞེས་གསུངས་་
པའི་ཚིག་གི་ནུས་པས་ཤེས་པའི་ཕྱིར། གཞན་ཡང་། དེ་དུས་ཀྱི་རིམ་པའི་སྒོ་ནས་
འཇོག་དགོས་པར་ཐལ། དེ་ལྟར་རྗེ་རིན་པོ་ཆེས་བཞེད་པའི་ཕྱིར་ཏེ། ཞེས་པ་
ནས། ཁྱབ་སྟེ། དུས་དང་པོར་གསུངས་པའི་མདོ་འཁོར་ལོ་དང་པོའི་མཚན་ཉིད་
མ་ཡིན་ན། འཁོར་ལོ་དང་བོ་ལ་དྲང་དོན་གྱིས་མ་ཁྱབ་སྟེ། དུས་དང་པོར་
གསུངས་པའི་མདོ་ལ་འདུལ་བའི་བསླབ་བྱ་ཙམ་སྟོན་པའང་ཡོད་པའི་ཕྱིར་ཞེས་་་
པའི་རྟགས་ཆོས་འབྲེལ་མེད་དུ་འགྱུར་བའི་ཕྱིར། ཞེས་དང་། བྱས་པ་ལ་ཁོ་ན་རེ་
ཞེས་པ་ནས། དེ་ལྟར་ལྕང་སྐྱའི་གྲུབ་མཐར་བཤད་པའི་ཕྱིར་ན་མ་ཁྱབ། དེ་ལྟར་
འདོད་མི་རུང་བ་ཐལ། དེ་ལྟར་ན་ཐམས་ཅད་ལ་མིན་ཞེས་པ་འཁོར་ལོ་དང་པོ་
ཙམ་ཡང་མིན་པ་ལ་བྱེད་དགོས་པར་འགྱུར་ལ། དེས་ན་འཁོར་ལོ་དང་པོ་ཙམ་
ལ་ཡང་རང་གི་མཚན་ཉིད་ཀྱིས་ཡོད་པ་སོགས་སུ་གསུངས་པ་ཞིག་དགོས་པར་་་་
འགྱུར་བ་ལ་དེ་ལྟར་ཁས་ལེན་མི་རིགས་པའི་ཕྱིར། དེར་ཐལ། དེར་དེ་ལྟར་
གསུངས་པའི་འཁོར་ལོ་དང་པོ་ཞེས་སྨོས་པས་དེ་ལྟར་མ་གསུངས་པའི་འཁོར་ལོ་
དང་པོ་ཞིག་ཀྱང་ཡོད་པར་བསྟན་པའི་ཕྱིར། ཞེས་གསུངས་སོ། །
ཡང་ལ་ལ་ན་རེ། བཤད་ཚུལ་དེ་མི་འཐད་པར་ཐལ། དུས་དང་པོར་



• 134. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུངས་པའི་མདོ་ཡིན་ན། འདིར་བསྟན་འཁོར་ལོ་དང་པོ་ཡིན་པས་ཁྱབ་པའི་
ཕྱིར་ཏེ། འདིར་བསྟན་འཁོར་ལོ་དང་པོ་ལ་འདིར་དངོས་སུ་བསྟན་པའི་འཁོར་
ལོ་དང་བོ་དང་། འདིར་ཤུགས་ལ་བསྟན་པའི་འཁོར་ལོ་དང་པོ་གཉིས་ཡོད་པའི་
ཕྱིར། གྲུབ་དོན་གྱི་མདོ་ཚན་གསུམ་གྱི་དངོས་བསྟན་གྱི་འཁོར་ལོ་གསུམ་དང་པོ་
དང་། འདིར་དངོས་སུ་མ་བསྟན་པའི་དེ་གསུམ་གཉིས་པ་ཡིན་པའི་ཕྱིར་ཏེ།
ཕར་ཕྱིན་མཐའ་དཔྱོད་ལས། བཀའ་ཐམས་ཅད་བསྡུ་ན་དུས་དང་པོར་གསུངས་
པའི་འཁོར་ལོ་དང་པོ་དང་དུས་བར་བར་གསུངས་པའི་འཁོར་ལོ་བར་བ་དང༌།
དུས་ཐ་མར་གསུངས་པའི་འཁོར་ལོ་ཐ་མ་གསུམ་དུ་གྲངས་ངེས་པའི་ཕྱིར། དེ་
ལྟར་གྲངས་ངེས་པར་དགོངས་འགྲེལ་དྲི་ཞུས་ཀྱི་ཤུགས་ལ་བསྟན་པའི་ཕྱིར་དང་།
དེས་འཁོར་ལོ་དང་པོ་དང་བར་བ་གཉིས་དྲི་བ་དངོས་སུ་བསྟན་ནས་ཐ་མ་་་་་་་
ཤུགས་ལ་བསྟན་པའི་ཕྱིར། ཞེས་དེའི་ཤེས་བྱེད་དུ་ཤུགས་ལ་གནས་པའི་དོན་
ཞེས་སོགས་དྲངས་པའི་དགོངས་པའང་ལེགས་པར་གོ་ནུས་ཏེ། ཞེས་སོགས་རྩོམ་
འཕྲོ་ལས་གསུངས་པའི་ཕྱིར། ཁྱབ་སྟེ། དུས་དང་པོར་གསུངས་པའི་མདོ་འཁོར་
ལོ་དང་པོའི་མཚན་ཉིད་ཡིན་པར་དགོངས་འགྲེལ་ལས་གསུངས་པར་ལུང་དེ་་་་་་
དག་གི་སྒྲུབ་ནུས་ལ། གཞན་དུ་ན་རྒྱབ་བརྟེན་མེད་པར་འགྱུར་བའི་ཕྱིར། དེས་
ན་མདོ་སྡེ་དགོངས་འགྲེལ་གྱི་གཞུང་དེ་ལ་བརྟེན་ནས་དུས་དང་བོར་གསུངས་་་་་
པའི་མདོ་འཁོར་ལོ་དང་པོའི་མཚན་ཉིད་སོགས་སུ་ཁས་བླངས་ཕྱིན། དྲི་ཞུས་ཀྱི་
འཁོར་ལོ་དང་པོ་འཁོར་ལོ་དང་པོར་དགོངས་འགྲེལ་གྱི་སྐབས་སུ་དངོས་སུ་་་་་་
བསྟན། དེ་མ་ཡིན་པའི་འཁོར་ལོ་དང་པོ་འཁོར་ལོ་དང་པོ་ཡིན་པར་དགོངས་
འགྲེལ་གྱི་སྐབས་སུ་ཤུགས་ལ་བསྟན་པར་ཁས་ལེན་དགོས་ལ། དེ་ལྟ་ན་དེ་མ་
ཡིན་པའི་འཁོར་ལོ་དང་པོ་རྣམས་དགོངས་འགྲེལ་ཤུགས་བསྟན་གྱི་འཁོར་ལོ་་་༌་་་
དང་པོར་ཁས་ལེན་དགོས། དེ་ལྟ་ན་འདིར་བསྟན་འཁོར་ལོ་དང་པོར་ཁས་ལེན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：135.
དགོས་ལ། འདིར་བསྟན་འཁོར་ལོ་དང་པོ་ཡིན་ན་དྲི་ཞུས་ཀྱི་འཁོར་ལོ་ཡིན་པས་
མ་ཁྱབ་པར་མི་འདོད་བཞིན་དུ་ཁས་ལེན་དགོས་པའི་ཕྱིར། དེ་ལྟར་ཡང་ཁས་
ལེན་དགོས་ཏེ་ཕར་ཕྱིན་མཐའ་དཔྱོད་ལས། དགོངས་འགྲེལ་ལས་བཤད་པའི་
དངོས་བསྟན་གྱི་འཁོར་ལོ་དང་པོ་ཡིན་པར་ཐལ། འཁོར་ལོ་དང་པོ་ཡིན་པའི་
ཕྱིར་ཞེས་ཡང་ཡང་གསུངས་པའི་རྒྱུ་མཚན་ཡོད་པའི་ཕྱིར་ཞེས་ཟེར་ལ།
གཞན་ཡང་བཀའ་ཐམས་ཅད་འཁོར་ལོ་གསུམ་དུ་འདུས་པར་གསུངས་པ་་་
ཡང་དཔྱད་དགོས་ཏེ། མདོ་བསྟན་བཅོས་རྣམས་སུ་འཁོར་ལོ་གསུམ་གྱི་རྣམ་
བཞག་བྱེད་པ་ཡང་མཆོག་གི་སྤྲུལ་སྐུས་གསུངས་པའི་བཀའི་དབང་དུ་བྱས་པ་་་་་
ཡིན་གྱི། ལོངས་སྐུའི་དབང་དུ་བྱས་ན་འཁོར་ལོ་གསུམ་གྱི་ཐ་སྙད་མདོ་བསྟན་
བཅོས་གང་དུའང་མ་བྱུང་བའི་ཕྱིར། དེས་ན་གསེར་ཕྲེང་ལས། ཆོས་འཁོར་
གསུམ་གྱིས་གསུང་རབ་ཐམས་ཅད་བསྡུས་པ་དང་། ལམ་ཐམས་ཅད་ཡང་ཆོས་
འཁོར་གྱི་དོན་དམིགས་པའི་ཕྱིར་རོ། །ཞེས་པའི་དོན་ཡང་ཡིག་ཆའི་དོན་ལྟར་
དུས་ཀྱི་རིམ་པའི་སྒོ་ནས་འཁོར་ལོ་གསུམ་དུ་བསྡུ་ཚུལ་གསུངས་པ་ཡིན་ནམ།
འཇོག་ཚུལ་གཞན་ཞིག་ཡིན་དཔྱད་དགོས་ཤིང་། རྟོགས་དཀའི་སྣང་བར་བརྗོད་
བྱ་ཕྱོགས་མཐུན་གྱི་འཁོར་ལོ་གསུམ་དུ་བསྡུ་ཚུལ་མ་གཏོགས་མ་གསུངས་ལ།
རྣམ་བཤད་སྙིང་བོའི་རྒྱན་ལས་ཀྱང་དགོངས་འགྲེལ་ལས་བཤད་པའི་རིམ་པ་་་་་་
གསུམ་དང་གཟུངས་རྒྱལ་གྱི་མདོ་ལས་བཤད་པའི་རིམ་པ་གསུམ་དང་གཉིས་་་་་
ལས་གཞན་མ་གསུངས་པས། དུས་དང་པོར་གསུངས་པའི་མདོ་འཁོར་ལོ་དང་
པོའི་མཚན་ཉིད་སོགས་སུ་གསུངས་པ་དེ་བཤད་ཚུལ་དེ་དག་དང་མཐུན་ནམ་མི་་
མཐུན་དཔྱད་གཞི་ཆེའོ། །
གཞན་ཡང་། དུས་དང་པོར་གསུངས་པའི་མདོ་འཁོར་ལོ་དང་པོའི་མཚན་
ཉིད་སོགས་སུ་གསུངས་པའང་དཔྱད་དགོས་ཏེ། དེ་འདྲའི་དུས་དང་པོ་དང་



• 136 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དུས་ཐ་མ་གསུམ་གྱི་མཚམས་འབྱེད་ཚུལ་མེད་པའི་ཕྱིར། གལ་ཏེ་དེ་ལ་ལོ་ཟླ་
ཞག་གསུམ་གྱི་སྒོ་ནས་ཚད་འཇོག་རྒྱུ་ཡོད་ན། འཁོར་ལོ་གསུམ་སྟོན་པའི་སྐུ་ཚེའི་
ཚད་ཀྱིས་འཇོག་པར་ཐལ་བར་འགྱུར་ལ་དེ་མི་རུང་བའི་ཕྱིར་ཏེ། ལེགས་བཤད་
སྙིང་བོ་ལས། མ་ དགོངས་འགྲེལ་ལས་འཁོར་ལོ་རིམ་པ་གསུམ་གསུངས་པ་ནི་
འཁོར་གྱི་འདུ་ཐེབས་དང་སྟོན་པའི་སྐུ་ཚེའི་ཚིགས་ལ་སོགས་པས་འཇོག་པ་མིན་
གྱི་བརྗོད་བྱའི་ངོས་ནས་ཡིན་ནོ། ་ །ཞེས་པ་ནི་སྟོན་ཚུལ་དེ་དག་ལས་གཞན་དུ་
སྟོན་པའི་མདོ་སྡེ་གཞན་རྣམས་འདིའི་དྲང་ངེས་དཔྱོད་པའི་གཞིར་འོང་དོན་་་་་
མེད་དོ་ཞེས་གསུངས་པའི་ཕྱིར། ཁྱབ་སྟེ། དགོངས་འགྲེལ་ལས་བཤད་པའི་
འཁོར་ལོ་རིམ་པ་གསུམ་སྐུ་ཚེའི་ཚད་ཀྱིས་འཇོག་པ་མིན་གཞན་འཇོག་ཚུལ་མེད་་
ལ། འོན་ཀྱང་དུས་ཀྱི་རིམ་པའི་སྒོ་ནས་འཇོག་པར་སྔར་བཤད་ཟིན་པས་དེ་འདྲ་
བའི་དུས་གསུམ་གྱི་ཚད་སོ་སོར་འཇོག་ན་སྟོན་པའི་སྐུ་ཚེའི་ཚད་དུ་འགྱུར་བས།
དུས་ཀྱི་རིམ་པའི་སྒོ་ནས་འཁོར་ལོ་གསུམ་གྱི་མཚན་ཉིད་འཇོག་མི་རིགས་པའི་་་་
ཕྱིར། ། གལ་ཏེ་དེ་ལ་བཀའ་དང་པོ་བདེན་བཞིའི་ཆོས་འཁོར་གསུངས་པ་ནས་
བརྩམས་ཏེ། བཀའ་བར་བ་མཚན་ཉིད་མེད་པའི་ཆོས་འཁོར་གསུངས་པའི་བར་
དུས་དང་པོ་དང་། དེ་ནས་བཀའ་ཐ་མ་ལེགས་ཕྱེའི་ཆོས་འཁོར་གྱི་བར་དུས་
བར་བ་དང༌། དེ་ནས་འདའ་ཚུལ་བསྟན་པའི་བར་དུས་ཐ་མ་ཡིན་ནོ། །ཞེ་ན།
དེ་ལས་ལྷག་པའི་སྐུ་ཚེའི་ཚད་ཀྱིས་འཇོག་ལུགས་གཞན་ཇི་ལྟར་ཡོད་སོམས་ཤིག་
ཅེས་ཟེར་ན་དཔྱད་དགོས་སོ། །ཞེས་ཟེར་བས་བརྟག་པར་བྱ་བ་འབའ་ཞིག་གོ།
གཞན་ཡང་། རྗེ་འཇིགས་མེད་དམ་ཆོས་རྒྱ་མཚོས་མཛད་པའི་དྲང་ངེས་
ལེགས་བཤད་སྙིང་བོའི་འཇུག་ངོགས་ལས། ལྕང་སྐྱའི་གྲུབ་མཐར་ལེགས་བཤད་
སྙིང་བོའི་ལུང་ཚན་པ་གསུམ་གྱི་དོན་འགྲེལ་ཚུལ་མི་འཐད་པར་རྒྱ་ཆེར་བཀག་་་་
ནས་ལུང་དེ་གསུམ་གྱིས་དུས་ཀྱི་རིམ་པའི་སྒོ་ནས་འཁོར་ལོ་གསུམ་འཇོག་པ་ལ་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
137 ，
གནོད་བྱེད་དུ་མི་འགྱུར་བ་མ་ཟད། སྒྲུབ་བྱེད་དུ་ཆེ་བར་གསུངས་པ་དང་།
གཞན་ཡང་། ཚེ་བརྟན་ལྷ་རམས་པས་གསུངས་ཚུལ་ཡང་རང་ལུགས་སུ་མི་
འཐད་པར་བཀག་ནས་དཀའ་འགྲེལ་རྩོམ་འཕྲོ་དང་ཕར་ཕྱིན་མཐའ་དཔྱོད་དྲང་
ངེས་རྣམ་འབྱེད་ཀྱི་མཐའ་དཔྱོད་སོགས་ཀྱི་གསུངས་ཚུལ་ལ་བརྟེན་ནས་དུས་ཀྱི་་་
རིམ་པའི་སྒོ་ནས་འཁོར་ལོ་བར་མཐའ་གསུམ་འཇོག་པ་འདི་ནི་ཀུན་མཁྱེན་བླ་་་་
མའི་རང་ལུགས་སུ་སྒྲུབ་ཡོད་ལ་དམ་པ་ཉིད་ཀྱིས་ཀྱང་འདི་འཐད་ཕྱོགས་སུ་་་་་
བཞེད་པར་སྣང་ངོ༌། །
དྲི་བ། བརྗོད་བྱ་ཕྱོགས་མཐུན་གྱི་འཁོར་ལོ་བར་མཐའ་གསུམ་
འཇོག་ཚུལ་ཇི་ལྟར་ཡིན།
ལན། བདེན་བཞིའི་ཆོས་འཁོར་དང་བརྗོད་བྱ་སྟོན་ཚུལ་མཐུན་པའི་ཐེག་
དམན་གྱི་མདོ་བ རྗོད་བྱ་ཕྱོགས་མཐུན་གྱི་འཁོར་ལོ་དང་པོའི་མཚན་ཉིད།
མཚན་གཞི་ནི་འདུལ་བ་ལུང་སྡེ་བཞི་དང༌། དྲན་པ་ཉེར་བཞག རྒྱ་ཆེར་རོལ་བ།
མདོ་སྡེ་ལས་བརྒྱ་བ་མདོ་སྡེ་རྟོགས་བརྗོད་བརྒྱ་བ་སོགས་འཇོག་གོ །བརྗོད་བྱ་
ཡུམ་འབུམ་པ་དང་སྟོན་ཚུལ་མཐུན་པར་བདེན་པར་མེད་པར་རྒྱ་ཆེར་སྟོན་པའི་
རིགས་ཅན་གྱི་ཐེག་ཆེན་གྱི་མདོར་གྱུར་པའི་ཆོས་འཁོར་བརྗོད་བྱ་ཕྱོགས་མཐུན་་་
གྱི་འཁོར་ལོ་གཉིས་པའི་མཚན་ཉིད། མཚན་གཞི་ནི་མདོ་ཏིང་ངེ་འཛིན་རྒྱལ་བོ།
རྡོ་རྗེ་གཅོད་པ། སངས་རྒྱས་ཕལ་བོ་ཆེ་སོགས་འཇོག་གོ །བརྗོད་བྱ་མདོ་སྡེ་
དགོངས་འགྲེལ་དང་སྟོན་ཚུལ་མཐུན་པར་གཞན་དབང་ཡོངས་གྲུབ་བདེན་གྲུབ་་
ཀྱི་ཚུལ་གསལ་བར་སྟོན་པའི་རིགས་ཅན་གྱི་ཐེག་ཆེན་གྱི་མདོར་གྱུར་པའི་ཆོས་་་་
འཁོར་བརྗོད་བྱ་ཕྱོགས་མཐུན་གྱི་འཁོར་ལོ་གསུམ་པའི་མཚན་ཉིད། མཚན་གཞི་
ནི་སྤྱན་རས་གཟིགས་ཀྱི་དྲིས་ལན་གྱི་ལེའུ། བྱམས་ཞུས་ཀྱི་ལེའུ་སོགས་འཇོག་གོ།
འདི་རྣམས་རྒྱུད་སྡེ་སྤྱི་རྣམ་གྱི་ལུགས་ལྟར་བཤད་པ་ཡིན་ནོ། །གྲུབ་མཐའ་ཆེན་



• 138 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ORRR
མོར་ཡང་ལུང་སྡེ་བཞི། དྲན་པ་ཉེར་བཞག་རྒྱ་ཆེར་རོལ་བ། ལས་བརྒྱ་བ།
རྟོགས་བརྗོད་བརྒྱ་བ་རྣམས་བརྗོད་བྱ་ཕྱོགས་མཐུན་གྱི་འཁོར་ལོ་དང་པོ་དང་།
རྡོར་གཅོད་ཏིང་ངེ་འཛིན་རྒྱལ་བོ་སངས་རྒྱས་ཕལ་བོ་ཆེ་དཀོན་བརྩེགས་སོགས་་་
དེ་འདྲའི་མདོ་བར་བ་དང་། རྒྱན་སྟུག་སོགས་དེ་འདྲའི་མདོ་ཐ་མར་འཇོག་པར་
གསུངས་ལ། འདི་ལ་ཁ་ཅིག་དཔྱད་དགོས་ཏེ། རྡོར་གཅོད་ཤེར་མདོ་ཡིན་པའི་
ཕྱིར་དང་། དགོངས་འགྲེལ་དང་། དོན་དམ་ཡང་དག་འཕགས་ཞུས་ཀྱི་ལེའུ།
ཡོན་ཏན་འབྱུང་གནས་ཀྱི་ལེའུ། ཚུལ་བཞིན་ཀུན་ཏུ་དྲི་བའི་ལེའུ་གསུམ་དང་།
ལང་གཤེགས། རྒྱན་སྟུག འོད་སྲུང་གི་ལེའུ་རྣམས་ཀྱང་འདིར་བསྟན་འཁོར་ལོ་
ཐ་མ་དངོས་ཡིན་པའི་ཕྱིར་ཏེ། བརྗོད་བྱ་དང་རྗོད་བྱེད་ཀྱི་ཆ་ནས་ཉེ་ཚིག་སྨོས་
པའི་མཚན་གཞི་འཇོག་ཚུལ་འཐད་པའི་ཕྱིར། ཞེས་སོགས་ཟེར་རོ། །
དྲི་བ། སེམས་ཙམ་པའི་ལུགས་ལ་དགོངས་འགྲེལ་ལས་བཤད་པའི་
འཁོར་ལོ་བར་མཐའ་གསུམ་གྱི་མཚན་ཉིད་དང་མཚན་གཞི་སོགས་ཇི་་་
ལྟར་ཡིན། དེ་ལྟར་
ལན། མདོ་སྡེ་ལ་འགལ་སྤོང་གི་དྲི་བ་ཞུས་པ་ལྟར་དོགས་པ་ཡོད་པའི་
འཁོར་ལོ་དང་པོ་དེ་དགོངས་འགྲེལ་ལས་བཤད་པའི་འཁོར་ལོ་དང་པོའི་མཚན་་་་
ཉིད། དེ་དང༌། འདིར་བསྟན་འཁོར་ལོ་དང་པོ་དང༌། གྲུབ་དོན་གྱི་མདོ་ཚན་
དང་པོའི་དངོས་བསྟན་གྱི་འཁོར་ལོ་དང་པོ་རྣམས་དོན་གཅིག །དེ་ལ་བརྩམས་
གཞིའི་སྒོ་ནས་དབྱེ་ན། ཕུང་བོ། སྐྱེ་མཆེད། རྟེན་འབྲེལ། ཟས་བཞི། བདེན་
བཞི། ཁམས། བྱང་ཕྱོགས་སོ་བདུན་ཏེ་འགྲེལ་རྐང་བདུན་བརྩམས་གཞིར་བྱས་
པའི་འཁོར་ལོ་དང་པོ་བདུན་ཡོད། དེ་དག་གི་མཚན་གཞི་རིམ་བཞིན། རྒྱལ་བོ་
གཟུགས་ཅན་སྙིང་བོ་ལ་གདམས་པའི་བཀའི་ནང་ཚན་གྱི་རྒྱལ་བོ་ཆེན་པོ་་་་་་་་་་
གཟུགས་ལ་སྐྱེ་བ་ཡང་ཡོད། འཇིག་པ་ཡང་ཡོད། ཞེས་སོགས་ཀྱི་མདོ་དང་།



༄༅།སྐབས་དང་པོའི་སྐོར་གྱི་དྲི་བ་དྲིས་ལན།
· 139 .
ཁམས་མང་པོའི་མདོ་དང༌། མིག་དང་གཟུགས་ལ་བརྟེན་ནས་མིག་གི་རྣམ་པར་
ཤེས་པ་སྐྱེའོ་ཞེས་པའི་མདོ་དང་། བདེན་བཞིའི་ཆོས་འཁོར་དང་། མདོ་དྲན་པ་
ཉེར་བཞག་གི་ནང་ཚན་གྱི་བྱང་ཕྱོགས་སོ་བདུན་ལ་གདམས་པའི་མདོ་དང་།
མདོ་ཕྱི་མ་གཉིས་ཀྱི་མཚན་གཞིར་མངོན་པར་བྱུང་བའི་མདོའི་ནང་ཚན་གྱི་རྟེན་
འབྲེལ་ལ་གདམས་པ་དང༌། ཟས་བཞི་ལ་གདམས་པའི་མདོ་རྣམས་འཇོག་པར་
མངོན་ནོ། །
གྲུབ་དོན་གྱི་མདོ་ཚན་དང་པོ་ནི། དགོངས་འགྲེལ་ལས། བཅོམ་ལྡན་
འདས་ཀྱིས་དང་པོར་ཡུལ་ཝ་ར་ཎ་སིར་དྲང་སྲོང་སྨྲ་བ་རི་དྭགས་ཀྱི་ནགས་སུ་་་་་
ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་པའི་བདེན་པ་
བཞིའི་རྣམ་པ་བསྟན་པས། ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ། སྔོན་
ལྷར་གྱུར་པའམ། མི་གྱུར་པ་སུས་ཀྱང་མཐུན་པར་འཇིག་རྟེན་དུ་མ་བསྐོར་བ་
ཅིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་རབ་ཏུ་བསྐོར་
བ་དེ་ཡང་བླ་ན་མཆིས་པ་སྐབས་མཆིས་པ་དྲང་བའི་དོན་རྩོད་པའི་གཞིའི་གནས་
སུ་གྱུར་བ་ལགས། ཞེས་གསུངས་པའོ། །འདིར། བཅོམ་ལྡན་འདས་ཞེས་ཆོས་ཀྱི་
འཁོར་ལོ་བསྐོར་བ་བོ། དང་པོར་ཞེས་དུས། ཡུལ་ཝ་ར་ཎ་སི་སོགས་གང་དུ་
བསྐོར་བའི་གནས། ཉན་ཐོས་ཀྱི་སོགས་གདུལ་བྱ། བདེན་པ་བཞིའི་གང་ལ་
བརྩམས་པའི་བརྗོད་བྱ། ཆོས་ཀྱི་འཁོར་ལོ་ཞེས་ཆོས་འཁོར་གྱི་ངོ་བོ། ངོ་མཚར་
སོགས་ཀྱིས་དེའི་བསྔགས་པ། བླ་ན་མཆིས་པ་སོགས་ཀྱིས་དྲང་ངེས་ཀྱི་ཁྱད་པར་
སྟེ་འཁོར་ལོ་དང་པོ་དོན་ཚན་བརྒྱད་ཀྱི་སྒོ་ནས་བསྟན་ལ། ཞིབ་ཏུ་དཀའ་འགྲེལ་
རྩོམ་འཕྲོ་སོགས་ལས་ཤེས་པར་བྱའོ། །
མདོ་སྡེ་ལ་འགལ་སྤོང་གི་དྲི་བ་ཞུས་པ་ལྟར། དོགས་པ་ཡོད་པའི་འཁོར་ལོ་
བར་བ་དེ། དགོངས་འགྲེལ་ལས་བཤད་པའི་འཁོར་ལོ་བར་བའི་མཚན་ཉིད། དེ་



• 140 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
དང་འདིར་བསྟན་འཁོར་ལོ་བར་བ་དང་། གྲུབ་དོན་གྱི་མདོ་ཚན་བར་བའི་
དངོས་བསྟན་གྱི་འཁོར་ལོ་བར་བ་རྣམས་དོན་གཅིག། དེ་ལ་དབྱེ་ན། ཤེར་ཕྱིན་
སྐོར་དགུ་སོགས་ཡོད་བྱས་ཀྱང་ཆོག གྲུབ་དོན་གྱི་མདོ་ཚན་བར་བ་ནི། བཅོམ་
ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་
མ་མཆིས་པ་དང་འགག་པ་མ་མཆིས་པ་དང་གཟོད་མ་ནས་ཞི་བ་དང༌། རང་
བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས་ཐེག་པ་ཆེན་
པོ་ལ་ཡང་དག་པར་ཞུགས་པ་རྣམས་སྟོང་བ་ཉིད་སྨོས་པའི་རྣམ་པས་ཆེས་ངོ་་་་་
མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་
འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ་སྐབས་མཆིས་པ་་་་
དྲང་བའི་དོན་རྩོད་པའི་གཞིའི་གནས་སུ་གྱུར་བ་ལགས་ཀྱི། ཞེས་གསུངས་པའོ། །
འདིས་འཁོར་ལོ་བར་བ་གནས་ཀྱིས་ཁྱད་པར་མ་གཏོགས་གོང་དུ་བཤད་པ་ལྟར་་
གྱི་ཁྱད་པར་བདུན་ལྡན་དུ་བཤད་དོ། །ངོ་བོ་ཉིད་གསུམ་ལ་བདེན་པར་ཡོད་
མེད་ཀྱི་ཁྱད་པར་ཕྱེ་ནས་སྟོན་པའི་ཐེག་ཆེན་གྱི་འཁོར་ལོ་ཐ་མ་དེ། དགོངས་
འགྲེལ་ལས་བཤད་པའི་འཁོར་ལོ་ཐ་མའི་མཚན་ཉིད། དེ་དང་འདིར་བསྟན་
འཁོར་ལོ་ཐ་མ་དང་། གྲུབ་དོན་གྱི་མདོ་ཚན་ཐ་མའི་དངོས་བསྟན་གྱི་འཁོར་ལོ་
ཐ་མ་རྣམས་དོན་གཅིག མཚན་གཞི་ནི། རྗོད་བྱེད་ཀྱི་ཆ་ནས་འཇོག་ན་རྣམ་
བཤད་ལྟར། དགོངས་འགྲེལ་དང་དོན་དམ་ཡང་དག་འཕགས་ཞུས་ཀྱི་ལེའུ་ཁོ་
ན་དང༌། བརྗོད་བྱའི་ཆ་ནས་འཇོག་ན་ལེགས་བཤད་སྙིང་བོ་ལྟར། ཡོན་ཏན་
འབྱུང་གནས་ཀྱི་ལེའུ་དང༌། ཚུལ་བཞིན་ཀུན་ཏུ་དྲི་བའི་ལེའུ་གཉིས་དང་། ལང་
གཤེགས་རྒྱན་སྡུག་འོད་སྲུང་གིས་ཞུས་པ་རྣམས་འཇོག་པར་མངོན་ནོ། །གྲུབ་
དོན་གྱི་མདོ་ཚན་ཐ་མ་ནི། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་
མཆིས་པ་ཉིད་ལས་བརྩམས། སྐྱེ་བ་མ་མཆིས་པ་འགག་པ་མ་མཆིས་པ་དང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
141 .
གཟོད་མ་ནས་ཞི་བ་དང་། རང་བཞིན་གྱིས་ཡོངས་སུ་མྱ་ངན་ལས་འདས་པ་
ཉིད་ལས་བརྩམས་ནས། ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་
ལ་ལེགས་པར་རྣམ་པར་ཕྱེ་བ་དང་ལྡན་པ་ངོ་མཚར་རྨད་དུ་བྱུང་བའི་ཆོས་ཀྱི་་་་་
འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་
བ་འདི་ནི་བླ་ན་མ་མཆིས་པ་སྐབས་མ་མཆིས་པ་ངེས་པའི་དོན་ལེགས་ཏེ། རྩོད་
པའི་གཞིའི་གནས་སུ་གྱུར་པ་མ་ལགས་སོ། །ཞེས་གསུངས་པའོ། །འདིས་འཁོར་
ལོ་ཐ་མ་བར་བའི་སྐབས་སུ་བཤད་པ་ལྟར་གྱི་ཁྱད་པར་བདུན་ལྡན་དུ་བཤད་དོ།།
ཁ་ཅིག འདིར་བསྟན་འཁོར་ལོ་དང་པོ་ཡིན་ན། བདེན་བཞིའི་ཆོས་འཁོར་
ཡིན་པས་ཁྱབ་པ་མེད་ཅིང་། དེ་ཡིན་ན་བདེན་བཞི་ལ་བརྩམས་པས་ཀྱང་མ་
ཁྱབ་ལ། འོན་ཀྱང་གྲུབ་དོན་གྱི་མདོ་ཚན་དང་པོའི་སྐབས་སུ་འདིར་བསྟན་
འཁོར་ལོ་དང་པོ་བདེན་བཞིའི་ཆོས་འཁོར་དང༌། བདེན་བཞི་ལ་བརྩམས་པར་
གསུངས་པ་ནི་གཙོ་ཆེ་བ་ལ་དགོངས་ཏེ། རྩོམ་འཕྲོར། ཡང་ཁ་ཅིག འདིར་
བསྟན་འཁོར་ལོ་དང་པོ་ཡིན་ན་བདེན་བཞིའི་ཆོས་འཁོར་ཡིན་པས་ཁྱབ་པ་དང་་
བདེན་བཞི་གང་རུང་ལས་བརྩམས་ནས་རང་འཛིན་རྟོག་པའི་ཞེན་གཞིར་རང་་་་
མཚན་གྱིས་གྲུབ་པར་སྟོན་པས་ཁྱབ་པར་ཐལ། མདོ་ལས་འཕགས་པའི་བདེན་
པ་བཞིའི་རྣམ་པ་བསྟན་པའི་ཞེས་གསུངས་ཤིང་། ནས། ཉན་ཐོས་སྡེ་གཉིས་ཀྱི་
བློ་དང་འཚམས་པའི་གནས་ལུགས་གཏན་ལ་འབེབས་ཚུལ་མངོན་པ་མཛོད་ལྟར་
བདེན་བཞི་དང་སྦྱར་བ་འདི་ཡིན་པས་གཙོ་ཆེ་བ་ལ་དགོངས་པའི་ཕྱིར། ཞེས་
གསུངས་པའི་ཕྱིར་ཟེར། ཡང་ཁ་ཅིག ཕུང་བོ་ལྔ་ནས་བྱང་ཕྱོགས་སྡེ་ཚན་གྱི་
བར་བརྩམས་གཞི་ལ་བདུན་གྱི་ནང་ནས་བདེན་བཞི་དེ་བརྩམས་གཞིའི་གཙོ་བོ་་་
ཡིན། བརྩམས་གཞི་བདུན་ལ་བརྩམས་པའི་འཁོར་ལོ་དང་པོ་བདུན་གྱི་ནང་
ནས་བདེན་བཞི་ལ་བརྩམས་པའི་དེ་གཙོ་བོ་དང་གཞན་རྣམས་གཙོ་བོ་མ་ཡིན་་་་



·142 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པར་ཐལ། ཁྱོད་ཀྱི་གཙོ་ཆེ་ཚུལ་འཐད་པའི་ཕྱིར། འདོད་ན། མི་འཐད་དེ།
བརྩམས་གཞི་བདུན་ག་འཁོར་ལོ་དང་པོའི་བརྩམས་གཞིའི་གཙོ་བོ་ཡིན་པ་གང་་་
ཞིག འཁོར་ལོ་དང་པོ་བདུན་ལ་གཙོ་ཆེ་ཆུང་གི་ཁྱད་པར་མེད་པའི་ཕྱིར།
རྟགས་དང་པོ་དེར་ཐལ། དང་པོ་དེ་དེ་ཡིན་པ་གང་ཞིག་ཐ་མའི་བར་ཡིན་པའི་
ཕྱིར། རྟགས་དང་པོ་དེར་ཐལ། ཕུང་བོ་རྣམས་ཀྱི་རང་གི་མཚན་ཉིད་ཀྱང་
བཀའ་སྩལ་ཅེས་པའི་དངོས་བསྟན་གྱི་འཁོར་ལོ་དང་པོའི་བརྩམས་གཞིའི་གཙོ་་་་
བོ་ཡིན་པའི་ཕྱིར་ཏེ། དེ་ཡོད་པའི་ཕྱིར། རྟགས་ལྷག་མ་རྣམས་འདྲ། དེས་ན་
བརྩམས་གཞིའི་གཙོ་བོའི་དབང་དུ་བྱས་ནས་བདུན་དུ་སོང་བ་ཡིན་གྱི། གཞན་
དུ་ན་རྒྱུ་མཚན་མི་རྙེད་པའི་ཕྱིར། གོང་གི་རྟགས་གཉིས་པ་དེར་ཐལ། བརྗོད་
བྱའི་སྒོ་ནས་དེ་ལྟར་འཇོག་ཚུལ་མེད་པ་གང་ཞིག་རྗོད་བྱེད་ཀྱི་སྒོ་ནས་མེད་པའི་་་
ཕྱིར། མ་གྲུབ་ན། ཇི་ལྟར་ཡིན་སྨྲོས་ཤིག ཞེས་ཟེར་ལ། དྲང་ངེས་ལེགས་བཤད་
སྙིང་བོའི་འཇུག་ངོགས་ལས། འཁོར་ལོ་སོ་སོའི་བརྩམས་གཞི་ལ་གང་དང་གང་
གཙོ་ཆེ་བ་དེ་གྲུབ་དོན་གྱིས་དངོས་སུ་སྨོས་པ་ལས་འདིར་བསྟན་འཁོར་ལོ་དང་་་་
པོའི་བརྩམས་གཞི་བདེན་གཞི་གང་རུང་གིས་མ་ཁྱབ་བོ། །དེ་ལས་བརྩམས་ཞེས་
པའང་དགོངས་པ་དེར་འབབ་པ་ཙམ་དང་། ཁྱད་གཞིར་བཟུང་བ་ལ་བྱེད་པ་
གཉིས་ལས་འདིར་ནི་ཕྱི་མ་སྟེ། བརྩམས་གཞི་དེ་སྡུག་བདེན་དང་མདོ་དེ་དེ་ལས་
བརྩམས་པ་ཡིན་ན་དེ་སྡུག་བདེན་ལས་བརྩམས་པའི་མདོ་ཡིན་པས་མ་ཁྱབ་སྟེ།
དེ་ལས་བརྩམས་མ་བརྩམས་བརྗོད་འདོད་དང་གོ་ཚུལ་ལ་ལྟོས་པའི་ཕྱིར་རོ། །
ཞེས་གསུངས་པས་དཔྱད་པར་འཚལ།
གཞན་ཡང་། འདིར་བསྟན་འཁོར་ལོ་དང་བོ་ཡིན་ན། བདེན་བཞིའི་ཆོས་
འཁོར་ཡིན་པས་མ་ཁྱབ་པར་བཤད་པའང་དཔྱད་དགོས་ཏེ། དེ་ལ་བདེན་
བཞིའི་ཆོས་འཁོར་གྱིས་ཁྱབ་པའི་ཕྱིར་ཏེ། གྲུབ་མཐའ་རྩ་བར། འཁོར་ལོ་དང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·143 .
པོའི་དོན་བཞིན་དོན་སྨྲ་དང་། །ཞེས་སོགས་དང༌། དེའི་ཐད་ཀྱི་གྲུབ་མཐའ་ཆེན་
མོ་ལས། འཁོར་བ་འཇུག་ལྡོག་གི་རྒྱུ་འབྲས་བདེན་བཞི་སོགས་ནི་བཀའ་དང་བོ་
བདེན་བཞིའི་ཆོས་འཁོར་ལྟར་ཡིན་ལ། བཀའ་འཁོར་ལོ་བར་བ་མཚན་ཉིད་
མེད་པའི་ལུགས་བཞིན་དབུ་མ་བ་དང་། དེ་བློར་མི་ཤོང་ཞིང་ཐེག་ཆེན་གྱི་
རིགས་ཅན་མང་པོ་ལ་དགོངས་ནས་གསུངས་པའི་འཁོར་ལོ་ཐ་མ་ལེགས་ཕྱེ་ལྟར་་
སེམས་ཙམ་པའི་ལུགས་བཞག་པའི་ཕྱིར། ཞེས་དང༌། ཕར་ཕྱིན་མཐའ་དཔྱོད་
ལས། གྲུབ་དོན་གྱི་དོན་ཚན་དང་པོའི་དངོས་བསྟན་གྱི་དེ་ཡིན་པར་ཐལ།
འདོད་པའི་ཕྱིར། ཞེས་གསུངས་པའི་ཕྱིར། གཞུང་ཕལ་ཆེར་ལས་འདིར་བསྟན་
འཁོར་ལོ་དང་པོ་དང་བདེན་བཞིའི་ཆོས་འཁོར་གཉིས་ཁྱད་པར་མེད་པར་་་་་
གསུངས་པས་དཔྱད་པར་བྱའོ། །
དྲི་བ། སེམས་ཙམ་པའི་ལུགས་ལ་འདིར་བསྟན་འཁོར་ལོ་དང་པོ་
གཉིས་ཀྱི་དགོངས་གཞི་ཇི་ལྟར་འཇོག །
ལན། དེ་ལུང་གི་རྗེས་འབྲང་གི་སེམས་ཙམ་པའི་ལུགས་དང་། རིགས་
པའི་རྗེས་འབྲང་གི་སེམས་ཙམ་པའི་ལུགས་གཉིས་ལས། དང་པོའི་ལུགས་ལ་
འདིར་བསྟན་འཁོར་ལོ་དང་པོའི་དགོངས་གཞི་ནི། ཉི་ཤུ་བ་ལས། རང་གི་ས་
བོན་གང་ལས་སུ། །རྣམ་རིག་སྣང་བ་གང་བྱུང་བ། །དེ་དང་དེ་ཡི་སྐྱེ་མཆེད་ནི། །
རྣམ་པ་གཉིས་སུ་ཐུབ་པས་གསུངས། །ཞེས་རྣམ་སྨིན་གྱི་བག་ཆགས་དང་དོན་
སྣང་ལ་དགོངས་ནས་གཟུང་འཛིན་གཉིས་གསུངས་སོ། །འདིར་བསྟན་འཁོར་ལོ་
གཉིས་པའི་དགོངས་གཞི་ནི། ངོ་བོ་ཉིད་མེད་པར་གསུངས་པའི་དགོངས་གཞི་
དང་མ་སྐྱེས་པ་སོགས་སུ་གསུངས་པའི་དགོངས་གཞི་དང་མི་སྐྱེ་པའི་ཆོས་ལ་་་་་་
བཟོད་པ་ཐོབ་པར་གསུངས་པའི་དགོངས་གཞི་དང་གསུམ་ལས།	དང་པོ་ཡོད་
དེ། མཚན་ཉིད་ངོ་བོ་ཉིད་མེད་པ་ལ་དགོངས་པའི་ཕྱིར། དགོངས་འགྲེལ་ལས།



：144. ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོན་དམ་ཡང་དག་འཕགས། ངས་ཆོས་རྣམས་ཀྱི་ངོ་བོ་ཉིད་མེད་པ་ཉིད་རྣམ་པ་
གསུམ་པོ་ནི་འདི་ལྟ་སྟེ། མཚན་ཉིད་ངོ་བོ་ཉིད་མེད་པ་དང་། སྐྱེ་བ་ངོ་བོ་ཉིད་
མེད་པ་དང་། དོན་དམ་པ་ངོ་བོ་ཉིད་མེད་པ་ལ་དགོངས་ནས། ངས་ཆོས་ཐམས་
ཅད་ངོ་བོ་ཉིད་མེད་པའོ་ཞེས་བསྟན་ཏོ། །ཞེས་དང༌། སུམ་ཅུ་པ་ལས། ངོ་བོ་
ཉིད་ནི་རྣམ་གསུམ་གྱི། །ངོ་བོ་ཉིད་མེད་རྣམ་གསུམ་ལ། །དགོངས་ནས་ཆོས་
རྣམས་ཐམས་ཅད་ནི། །ངོ་བོ་ཉིད་མེད་བསྟན་པ་ཡིན། །ཞེས་དང༌། བསྡུ་བ་
ལས། བཅོམ་ལྡན་འདས་ཀྱིས་ཅི་ལ་དགོངས་ནས་ཆོས་ཐམས་ཅད་ངོ་བོ་ཉིད་
མེད་པར་གསུངས་ཤེ་ན། སྨྲས་པ། འདུལ་བའི་དབང་གིས་དེ་དང་དེར་ངོ་བོ་
ཉིད་མེད་པ་གསུམ་ལ་དགོངས་ཏེ་ཞེས་སོ། །ཡང་འདུས་བྱས་ཀྱི་མཚན་ཉིད་
གསུམ་དང་། བྱིས་པའི་ཞེན་པ་ལྟར་མེད་པ་ལ་དགོངས་ཏེ། རྒྱུན་ལས། རང་
དང་རང་གི་མཚན་ཉིད་དུ། །མེད་ཕྱིར་རང་གི་ངོ་བོ་ལ། །མི་གནས་ཕྱིར་དང་
འཛིན་བཞེད་དེ། །མེད་ཕྱིར་ངོ་བོ་ཉིད་མེད་འདོད། །ཅེས་དང་། ཀུན་བཏུས་
ལས། ཤིན་ཏུ་རྒྱས་པ་ལས་ཆོས་ཐམས་ཅད་ངོ་བོ་ཉིད་མེད་དོ། །ཞེས་གང་
གསུངས་པ་དེ་ལ་དགོངས་པ་ཞེ་ན། བདག་ཉིད་ཀྱིས་མི་འབྱུང་བ་དང་། རང་གི་
བདག་ཉིད་དུ་མེད་པ་དང་། རང་གི་ངོ་བོ་ལ་མི་གནས་པ་དང༌། བྱིས་པས་
བཟུང་བ་བཞིན་དུ་མཚན་ཉིད་མེད་པའི་ཕྱིར་རོ། །ཞེས་སོ། །
གཉིས་པ་ནི་དགོངས་འགྲེལ་དང་རྒྱན་དང་། ཀུན་བཏུས་ལས་མཚན་ཉིད་
གསུམ་གྱི་ངོ་བོ་ཉིད་ཇི་ལྟར་མེད་པ་དེ་ལྟར་མ་སྐྱེས་པ་སོགས་དང་། ཡང་
དགོངས་འགྲེལ་ལས་མཚན་ཉིད་གཉིས་སྦྱར་ནས་ཀྱང་གསུངས་ཚུལ་ནི། ཀུན་
བཏགས་རང་མཚན་གྱིས་མ་གྲུབ་པས་སྐྱེ་འགག་མེད་ལ། དེས་ན་གཟོད་མ་ནས་
ཞི་བ་དང༌། རང་བཞིན་གྱིས་མྱ་ངན་ལས་འདས་པ་ཀུན་ཉོན་དུ་མི་རུང་བ་དང་།
ཡོངས་གྲུབ་ནི་ཆོས་ཉིད་སྔ་ཕྱི་ལ་ཁྱད་མེད་པས་སྐྱེ་འགག་མེད། གཞན་སྔ་མ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། རྒྱུད་， 145.
ལྟར་ཡིན་པ་དགོངས་པར་བཤད་པའི་ཕྱིར། དགོངས་འགྲེལ་ལས། དོན་དམ་
ཡང་དག་འཕགས། དེ་བཞིན་གཤེགས་པ་ནི་ངོ་བོ་ཉིད་མེད་པ་ཉིད་རྣམ་པ་
གསུམ་པོ་འདི་དག་ཉིད་ལ་དགོངས་ནས། དྲང་བོའི་དོན་གྱི་མདོ་བརྗོད་པའི་
རྣམ་པ་འདི་ལྟ་སྟེ། ཆོས་ཐམས་ཅད་ངོ་བོ་ཉིད་མེད་པ། ཆོས་ཐམས་ཅད་མ་སྐྱེས་
པ། མ་འགག་པ་གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་
འདས་པའོ། །ཞེས་ཆོས་སྟོན་ཏེ། ཞེས་དང་། དེའི་དོན་བསྡུས་ནས། རྒྱན་ལས།
ཕྱི་མ་ཕྱི་མའི་རྟེན་ཡིན་པས། །སྐྱེ་མེད་འགག་མེད་གཟོད་ནས་ཞི། །རང་བཞིན་
མྱ་ངན་འདས་པ་འགྲུབ། །ཅེས་དང་། ཀུན་བཏུས་ལས་ཀྱང་མ་སྐྱེས་པ་མ་འགག་
པ་གཟོད་མ་ནས་ཞི་བ། རང་བཞིན་གྱིས་མྱ་ངན་ལས་འདས་པ་ཞེས་འབྱུང་བའི་
དགོངས་པ་གང་ཡིན་ཞེ་ན། ཇི་ལྟར་ངོ་བོ་ཉིད་མེད་པ། དེ་ལྟར་མ་སྐྱེས་སོ། །ཇི་
ལྟར་མ་སྐྱེས་པ་དེ་ལྟར་མ་འགགས་སོ།	།ཇི་ལྟར་མ་སྐྱེས་པ་དང་མ་འགག་པ་དེ་
ལྟར་གཟོད་མ་ནས་ཞིའོ། །དེ་ལྟར་རང་བཞིན་གྱིས་ཡོངས་སུ་མྱ་ངན་ལས་འདས་
སོ། །ཞེས་དང་། དགོངས་འགྲེལ་ལས། དེ་ལ་མཚན་ཉིད་ངོ་བོ་ཉིད་མེད་པ་ལ་
དགོངས་ནས། ངས་ཆོས་ཐམས་ཅད་མ་སྐྱེས་པ། མ་འགག་པ་གཟོད་མ་ནས་ཞི་
བ་རང་བཞིན་གྱིས་ཡོངས་སུ་མྱ་ངན་ལས་འདས་པའོ། །ཞེས་བསྟན་ཏོ། །དེ་ཅིའི་
ཕྱིར་ཞེ་ན། འདི་ལྟར་རང་གི་མཚན་ཉིད་ཀྱིས་མེད་པ་དེ་མ་སྐྱེས་པ་ཡིན། ཞེས་
དང་། ཡང་དེ་ཉིད་ལས། ཡང་དོན་དམ་པ་ངོ་བོ་ཉིད་མེད་པ་ཉིད་ཆོས་བདག་
མེད་པས་རབ་ཏུ་ཕྱེ་བ་ལ་དགོངས་ནས། ངས་ཆོས་ཐམས་ཅད་མ་སྐྱེས་པ། མ་
འགག་པ། གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་
པར་བསྟན་ཏོ། །དེ་ཅིའི་ཕྱིར་ཞེ་ན། འདི་ལྟར་དོན་དམ་པ་ངོ་བོ་ཉིད་མེད་པ་
ཆོས་བདག་མེད་པའི་རབ་ཏུ་ཕྱེ་བ་ནི་རྟག་པ་རྟག་པའི་དུས་དང༌། ཐེར་ཟུག་
ཐེར་ཟུག་གི་དུས་སུ་རྣམ་པར་གནས་པ་ཁོ་ན་ཡིན་ལ་ཞེས་གསུངས་པ་ནི་མཚན་་་



• 146 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད་གཉིས་ལ་སྦྱར་ཞིང་། རྟོག་པ་རྟག་པའི་དུས་ནི་སྔ་མ་སྔ་མའི་དུས་དང་།
ཐེར་ཟུག་ཐེར་ཟུག་གི་དུས་ནི་ཕྱི་མ་ཕྱི་མའི་དུས་ཡིན་པས་སོ། །
གསུམ་པ་ནི། དབྱིག་གཉེན་གྱིས་རྒྱུན་གྱི་འགྲེལ་བར། ཆོས་བརྒྱུད་ལ་སྐྱེ་བ་
མེད་པར་བཟོད་པ་ནི་མི་སྐྱེ་བའི་ཆོས་ལ་བཟོད་པའོ། །ཞེས་པ་ལྟར་སྐྱེ་མེད་
བརྒྱད་ཀྱི་དབང་དུ་བྱས་པ་ཡིན་ཏེ། འཁོར་བ་ལ་ཐོག་མའི་སྐྱེ་བ་མེད། འཁོར་
བར་སྔོན་མེད་པའི་སེམས་ཅན་དེ་ཉིད་སྐྱེ་བ་མེད། སེམས་ཅན་དེ་ཉིད་གཞན་
འགག་པ་མེད། ཀུན་བཏགས་ལ་རང་མཚན་གྱིས་སྐྱེ་བ་མེད། གཞན་དབང་ལ་
རང་སྐྱེ་མེད། ཡོངས་གྲུབ་ལ་གཞན་འགྱུར་གྱི་སྐྱེ་བ་མེད། ཟད་ཤེས་ཐོབ་པ་ལ་
ཀུན་ཉོན་སྐྱེ་བ་མེད། ཆོས་སྐུ་ལ་ཁྱད་པར་དུ་སྐྱེ་བ་མེད་པ་བརྒྱད་ལ་དགོངས་
པའི་ཕྱིར་ཏེ། མདོ་སྡེ་རྒྱན་ལས། ཐོག་མ་དང་ནི་དེ་ཉིད་གཞན་ཉིད་དང་། །
རང་གི་མཚན་ཉིད་རང་དང་གཞན་དུ་གྱུར། །ཀུན་ནས་ཉོན་མོངས་པ་དང་ཁྱད་
པར་ལ། །སྐྱེ་བ་མེད་པའི་ཆོས་ལ་བཟོད་པར་བྱེད། །ཅེས་སོགས་གསུངས་པ་ལྟར་
རོ། །
བ་གོང་དུ་དྲངས་པའི་སྐྱེ་མེད་བརྒྱད་པོ་འདི་ནི་ཀུན་མཁྱེན་བླ་མའི་གྲུབ་་་་་་་་
མཐའ་ཆེན་མོའི་ཚིག་ཟིན་ལྟར་བཀོད་པ་ཡིན་ལ། དྲང་ངེས་རྣམ་འབྱེད་ཀྱི་
མཐའ་དཔྱོད་ལས། འཁོར་བ་ལ་ཐོག་མའི་སྐྱེ་བ་མེད་པ་དང༌། སྐྱེས་ཟིན་སླར་
ཡང་དེའི་ངོ་བོར་བལྡབས་ནས་སྐྱེ་བ་མེད་པ་དང་། འཁོར་བར་སྔོན་མེད་པའི་
སེམས་ཅན་གསར་སྐྱེ་མེད་པ་དང་། ཞེས་སོགས་གསུངས་པ་ལ་དཔག་ན་གྲུབ་
མཐའི་ཚིག་ཟིན་གྱི་དེ་གཉིས་པ་ཆད་པ་དང་། གསུམ་པ་དེ་གཉིས་སུ་བྱས་ནས་
སོ་སོར་བགྲངས་པ་ལྟ་བུར་མངོན་པས་དཔེ་མ་དག་གམ་དཔྱད་དགོས་སོ། །
གཉིས་པའི་ལུགས་ལ་འདིར་བསྟན་འཁོར་ལོ་དང་པོའི་དགོངས་གཞི་ནི།
སྔར་ལྟར་ཡིན་ལ། འཁོར་ལོ་བར་བར་ཆོས་ཐམས་ཅད་ངོ་བོ་ཉིད་མེད་པ་དང་།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：147 .
སྐྱེ་འགག་རང་བཞིན་མེད་པར་གསུངས་པའི་དགོངས་གཞི་དངོས་པོ་རྣམས་ཀྱི་་་་
སྐྱེ་བ་སོགས་འབྱེད་པའི་གཉིས་སྣང་གིས་བསླད་པ་ཅན་གྱི་བློ་ལ་སྐྱེ་སོགས་གཟུང་
འཛིན་གཉིས་སུ་སྣང་བ་ལྟར་མེད་པ་ལ་དགོངས་པའི་ཕྱིར་ཏེ། དངོས་རྣམས་ཐ་
དད་གནས་ན་ནི། །དེ་ཐ་དད་ལ་བརྟེན་པ་ཡིན། །དེ་ནི་བསླད་པ་ཉིད་ཡིན་ན། །
དེ་དག་ཐ་དད་ཀྱང་བསླད་འགྱུར། །གཟུང་དང་འཛིན་པའི་རྣམ་པ་ལས། །
མཚན་ཉིད་གཞན་ནི་ཡོད་མ་ཡིན། །དེས་ན་མཚན་ཉིད་སྟོང་བའི་ཕྱིར། །རང་
བཞིན་མེད་པར་རབ་ཏུ་བཤད། །ཅེས་གསུངས་པ་ལྟར་རོ། །
དྲི་བ། དགོངས་འགྲེལ་གྱི་ལེའུ་བཅུས་སེམས་ཙམ་པའི་ལུགས་ཀྱི་
གཞི་ལམ་འབྲས་གསུམ་གྱི་རྣམ་བཞག་སྟོན་ཚུལ་ཇི་ལྟར་ཡིན། །
ལན། དགོངས་འགྲེལ་གྱི་ལེའུ་བཅུ་ནི། དང་བོ་རྣམ་རིག་ཙམ་གྱི་དེ་ཉིད་
གཏན་ལ་འབེབས་པ་དགོངས་པ་ངེས་འགྲེལ་དང་ཚུལ་བཞིན་ཀུན་ཏུ་དྲི་བ་་་་་་་
གཉིས་ཀྱི་དྲི་ལན་གྱི་ལེའུ། གཉིས་པ། ཆོས་ཉིད་རྟོག་གེའི་སྤྱོད་ཡུལ་ལས་འདས་
པར་སྟོན་པ་ཆོས་འཕགས་ཀྱི་ལེའུ། གསུམ་པ་བདེན་གཉིས་ངོ་བོ་གཅིག་ལ་ལྡོག་
པ་ཐ་དད་པའི་ཚུལ་སྟོན་པ་བློ་གྲོས་རྣམ་དག་གི་ལེའུ། བཞི་བ་ཆོས་ཀྱི་དབྱིངས་
སུ་དབྱེར་མེད་པར་སྟོན་པ་རབ་འབྱོར་གྱི་ལེའུ། ལྔ་བ་ཀུན་གཞི་གཙོ་བོར་སྟོན་
པ་བློ་གྲོས་ཡངས་པའི་ལེའུ། དྲུག་པ་མཚན་ཉིད་གསུམ་སྟོན་པ་ཡོད་ཏན་འབྱུང་
གནས་ཀྱི་ལེའུ། བདུན་པ་ངོ་བོ་ཉིད་མེད་པ་སོགས་སུ་གསུངས་པའི་དྲང་ངེས་སོ་
སོར་འབྱེད་པ་དོན་དམ་ཡང་དག་འཕགས་ཀྱི་ལེའུ། བརྒྱད་པ་ཞི་ལྷག་གི་རྣམ་
བཞག་སྟོན་པ་བྱམས་པས་ཞུས་པའི་ལེའུ། དགུ་བ་ས་བཅུའི་རྣམ་བཞག་སྟོན་པ་
སྤྱན་རས་གཟིགས་ཀྱིས་ཞུས་པའི་ལེའུ། བཅུ་བ་སངས་རྒྱས་ཀྱི་སའི་ཡོན་ཏན་
སྟོན་པ་འཇམ་དཔལ་གྱིས་ཞུས་པའི་ལེའུ་རྣམས་སོ། །རྒྱལ་བ་དགེ་འདུན་རྒྱ་
མཚོའི་དྲང་ངེས་དཀའ་འགྲེལ་ལས། རབ་འབྱོར་གྱི་ལེའུ་མ་བགྲང་བ་ནི། རྣམ་



148 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཤད་སྙིང་བོའི་རྒྱན་ལས། ས་བཅུའི་དབང་ཕྱུག་བྱང་ཆུབ་སེམས་དཔའ་བཅུས་
སྟོན་པ་ལ་དྲི་བ་མི་འདྲ་བ་རེ་རེ་མཛད་པའི་ཞེས་གསུངས་པ་དང་། མདོའི་གླེང་
གཞིར་སེམས་དཔའ་བཅུའི་མཚན་སྨོས་ཀྱང་རབ་འབྱོར་མ་བྱུང་བས་ལེའུ་དེ་་་་་་
སེམས་དཔའ་བཅུའི་དྲིས་ལན་གྱི་གྲངས་མ་ཡིན་པ་ལ་དགོངས་སོ། །སེམས་
དཔའ་བཅུ་ཡོད་ཀྱང་དང་བོ་གཉིས་ལ་དྲི་ལན་ལེའུ་གཅིག་ལས་མེད་པར་རབ་་་་་
འབྱོར་གྱི་ལེའུ་སྟེ་བཅུ་ཡིན་ནོ། །
ལེའུ་དང་པོ་བདུན་གྱིས་སེམས་ཙམ་ལུགས་ཀྱི་གཞིའི་རྣམ་བཞག་རྒྱས་པར་
འཆད་ལ། བྱམས་ཞུས་ཀྱི་ལེའུ་དང་། སྤྱན་རས་གཟིགས་ཀྱི་ལེའུ་གཉིས་ཀྱིས་
ལམ་གྱི་རྣམ་བཞག་བསྟན། འཇམ་དཔལ་གྱིས་ཞུས་པའི་ལེའུས་འབྲས་བུ་སངས་
རྒྱས་ཀྱི་སའི་ཡོན་ཏན་རྣམས་བསྟན་ནོ། །
ཐེག་བསྡུས་ལས། ཤེས་བྱའི་གནས་དང་མཚན་ཉིད་དེར་འཇུག་དང༌། །དེ་
ཡི་རྒྱུ་འབྲས་དེ་རབ་དབྱེ་བ་དང་། །བསླབ་པ་གསུམ་དང་དེ་འབྲས་སྤངས་པ་
དང་། །ཡེ་ཤེས་ཐེག་པ་མཆོག་གྱུར་ཁྱད་པར་འཕགས། །ཞེས་གསུངས་པས་ཀྱང་།
ཤེས་བྱའི་གནས་ཞེས་པའི་ཤེས་བྱའི་གནས་ཀུན་གཞི་དང་མཚན་ཉིད་ཅེས་པའི་་་
མཚན་ཉིད་གསུམ་སྟེ། དེ་བཞིའི་སྒོ་ནས་གཞིའི་རྣམ་བཞག་གཏན་ལ་འབེབས།
དེར་འཇུག་ཅེས་དྲོད་རྩེ་དང༌། བཟོད་མཆོག་དང་མཐོང་ལམ་གསུམ་ན་ཀུན་
བཏགས་གཞན་དབང་ཡོངས་གྲུབ་གསུམ་ལ་འཇུག་ཚུལ་དང་། དེ་ཡི་རྒྱུ་འབྲས་
ཞེས་ཕྱིན་དྲུག་དང་། དེ་རབ་དབྱེ་ཞེས་ས་བཅུར་འབྱེད་ཚུལ་དང་། བསླབ་པ་
གསུམ་ཞེས་པས་བསླབ་པ་གསུམ་དུ་བསྡུ་ཚུལ་ཏེ་ལམ་གྱི་རྣམ་བཞག་གཏན་ལ་་་་
འབེབས། དེ་འབྲས་སྤངས་དང་ཞེས་པས་མི་གནས་པའི་མྱང་འདས་དང་། ཡེ་
ཤེས་ཞེས་པས་ཡེ་ཤེས་ཆོས་སྐུ་སྟེ་གཉིས་ཀྱིས་འབྲས་བུའི་དོན་གཏན་ལ་འབེབས་་
པས་དགོངས་འགྲེལ་དང་ཁོག་མཐུན་ཀྱང་དོན་ཚན་རེ་རེ་དང་ལེའུ་རེ་རེ་སོ་སོར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 149.
སྦྱོར་དགོས་པ་མིན་ནོ། །
དྲི་བ། འཕགས་པ་གཟུངས་ཀྱི་དབང་ཕྱུག་རྒྱལ་བོའི་མདོ་ལས་
གསུངས་པའི་འཁོར་ལོ་རིམ་པ་གསུམ་ཇི་ལྟར་འཇོག
ལན། དེ་གསུམ་གདུལ་བྱ་བཀྲི་བའི་རིམ་པ་གསུམ་གྱི་སྒོ་ནས་འཇོག་
དགོས་ཏེ། མདོ་དེ་ཉིད་ལས། རིགས་ཀྱི་བུ་འདི་ལྟ་སྟེ། དཔེར་ན་ནོར་བུ་མཁན་
མཁས་པས་ནོར་བུ་སྦྱོང་ཚུལ་ལེགས་པར་ཤེས་པ་དེས་ནོར་བུ་རིན་པོ་ཆེའི་རིགས་
ནས་ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ། ལན་ཚྭའི་ཁུ་བ་རྣོན་
པོས་སྦངས་ཏེ་སྐྲའི་རེ་བའི་ཡོངས་སུ་སྦྱོང་བས་སྦྱོང་བར་བྱེད་དོ། །དེ་ཙམ་གྱིས་
བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་ཟས་ཀྱི་ཁུ་བ་རྣོན་པོས་སྦྱངས་
ནས་བལ་གྱི་ལ་བའི་ཡོངས་སུ་སྦྱོང་བས་སྦྱོང་བར་བྱེད་དོ། །དེ་ཙམ་གྱིས་བརྩོན་
པ་འདོར་བ་ཡང་མ་ཡིན་ཏེ། དེའི་འོག་ཏུ་སྨན་ཆེན་པོའི་ཁུ་བས་སྦྱངས་ནས་
རས་སྲབ་མོའི་ཡོངས་སུ་སྦྱོར་བས་སྦྱོང་བར་བྱེད་དོ། །ཡོངས་སུ་སྦྱངས་ཏེ་དྲི་མ་
དང་བྲལ་བ་ན་བིཌཱ་རྱའི་རིགས་ཆེན་པོ་ཞེས་བྱའོ། །རིགས་ཀྱི་བུ་དེ་བཞིན་དུ་དེ་
བཞིན་གཤེགས་པས་ཀྱང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་་་་་་
ནས། མི་རྟག་པ་དང་། སྡུག་བསྔལ་བ་དང་། བདག་མེད་པ་དང༌། མི་གཙང་
བས་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་རྣམས་་་་་་
འཁོར་བ་ལ་སྐྱོ་བ་བསྐྱེད་པར་མཛད་དེ། འཕགས་པའི་ཆོས་འདུལ་བ་ལ་འཛུད་
པར་མཛད་དོ། །དེ་ཙམ་གྱིས་དེ་བཞིན་གཤེགས་པས་བརྩོན་པ་འདོར་བ་ཡང་མ་
ཡིན་ཏེ། དེའི་འོག་ཏུ་སྟོང་བ་ཉིད་དང་། མཚན་མ་མེད་པ་དང་། སྨོན་པ་མེད་
པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་དོ། །དེ་ཙམ་
གྱིས་དེ་བཞིན་གཤེགས་པས་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་
ཕྱིར་མི་ལྡོག་པའི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་



• 150 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གྱིས་རང་བཞིན་སྣ་ཚོགས་པའི་རྒྱུ་ཅན་གྱིས་སེམས་ཅན་རྣམས་དེ་བཞིན་་་་་
གཤེགས་པའི་ཡུལ་ལ་འཛུད་པར་མཛད་དོ། །ཞུགས་པར་གྱུར་ནས་དེ་བཞིན་
གཤེགས་པའི་ཆོས་ཉིད་དུ་རྟོགས་པ་ན་བླ་ན་མེད་པའི་ཡོན་གནས་ཆེན་པོ་ཞེས་་་
བརྗོད་པ་ཡིན་པའི་ཕྱིར་ཞེས་བྱའོ། །ཞེས་གསུངས་པ་ལྟར། ནོར་བུ་མཁན་
མཁས་པས་ནོར་བུ་སྦྱོང་བའི་ཚུལ་དེ་ལ་གསུམ་ཡོད་དེ། དང་པོར་ནོར་བུ་རིན་
པོ་ཆེའི་རིགས་རྒྱ་མཚོ་ཆེན་པོའི་འཇིམ་རྡུལ་ལ་སོགས་པས་ཡོངས་སུ་མ་དག་པའི་
གོང་བུ་བླངས་ཏེ། ལན་ཚྭའི་ཁུ་བ་སྟེ་རྒྱ་ཚའི་ཆུ་ལ་སྦངས་ཏེ་སྐྲའི་རེ་བས་ཡོངས་
སུ་སྦྱོང་བར་བྱེད། དེ་ཙམ་གྱིས་བརྩོན་པ་མི་འདོར་བར་ཟས་རྣོན་པོ་སྟེ་ཉ་ཁུ་ལ་
སྦངས་ནས་བལ་གྱི་ལྭ་བ་སྟེ་སྣམ་བུ་སྲ་མོས་ཡོངས་སུ་སྦྱོངས་བར་བྱེད། དེ་ཙམ་
གྱིས་བརྩོན་པ་མི་འདོར་བར་དེའི་འོག་ཏུ་སྨན་ཆེན་པོའི་ཁུ་བ་སྟེ་དངུལ་ཆུ་ལ་་་་་
སྦངས་ཏེ་རས་སྲབ་མོས་ཡོངས་སུ་སྦྱོང་བར་བྱེད་དོ། །ཡོངས་སུ་སྦྱངས་ཏེ་དྲི་མ་
དང་བྲལ་བ་ན་བིཌཱ་རྱའི་རིགས་ཆེན་པོ་ཞེས་བརྗོད་པ་བཞིན། དེ་བཞིན་
གཤེགས་པས་གདུལ་བྱ་བཀྲི་བའི་རིམ་པ་དེ་ལ་ཡང་གསུམ་ཡོད་དེ། ། ཐོག་མར་
སྐྱེས་བུ་ཆུང་ངུ་དང་ཐུན་མོང་བའི་བསམ་པ་འཇིག་རྟེན་ཕྱི་མ་ཕན་ཆད་ཀྱི་བློ་་་་་
རྒྱུད་ལ་སྐྱེས་པའི་གང་ཟག་ལ་ཉེར་ལེན་གྱི་ཕུང་བོ་སྐད་ཅིག་གིས་འཇིག་པའི་མི་་་
རྟག་པ་དང་། ལས་ཉོན་གྱིས་གཞན་དབང་དུ་གྱུར་བའི་སྡུག་བསྔལ་བ་དང་།
རང་གི་ངོ་བོ་གྱུར་པའི་གང་ཟག་གི་བདག་མེད་པ་དང་། འཁོར་བ་མི་གཙང་
བའི་དོང་དུ་ལྷུང་བས་མི་གཙང་བས་ཡིད་འབྱུང་བའི་གཏམ་གྱིས་འཁོར་བ་ལ་་་
དགའ་བའི་སེམས་ཅན་འཁོར་བ་ལས་སྐྱོ་བ་བསྐྱེད་ནས། འཕགས་པའི་ཆོས་
འདུལ་བ་སྟེ་བསླབ་པ་རིན་པོ་ཆེ་གསུམ་ཉམས་སུ་ལེན་པ་ལ་འཛུད་པར་མཛད་་་་
དོ། །དེ་ཙམ་གྱིས་བརྩོན་པ་མི་འདོར་བར། དེའི་འོག་ཏུ་ཆོས་རྣམས་ཀྱི་ངོ་བོ་རྒྱུ་
འབྲས་གསུམ་བདེན་པས་སྟོང་བའི་སྟོང་བ་ཉིད་དང་། མཚན་མ་མེད་པ་དང་།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 151 .
སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་ཏེ་གནས་ལུགས་་་་་་་་
རྟོགས་པ་ལ་འཛུད་པར་མཛད་དོ། །དེ་ཙམ་གྱིས་བརྩོན་པ་མི་འདོར་བར། དེའི་
འོག་ཏུ་ཕྱིར་མི་ལྡོག་པའི་འཁོར་ལོའི་གཏམ་ལས་བྱ་བྱེད་སོགས་འཁོར་གསུམ་་་་་
ཡོངས་སུ་དག་པ་བདེན་པས་སྟོང་བའི་གཏམ་གྱིས་ཁམས་དང་མོས་པ་སྟེ་རང་་་་
བཞིན་སྣ་ཚོགས་པའི་རྒྱུན་ཅན་གྱི་སེམས་ཅན་རྣམས། དེ་བཞིན་གཤེགས་པའི་
ཚུལ་ཏེ་ཐབས་ཀྱི་ཆ་རྒྱ་ཆེན་པོས་ཟིན་པའི་ཆོས་ཉིད་རྟོགས་པའི་ལས་ལ་འཛུད་་་་
པར་མཛད་དོ། །ཞུགས་པར་གྱུར་ནས་དེ་བཞིན་གཤེགས་པའི་ཆོས་ཉིད་རྟོགས་
པ་ན་བླ་ན་མེད་པའི་ཡོན་གནས་ཆེན་པོ་ཞེས་བརྗོད་པ་ཡིན་པའི་ཕྱིར་རོ། །མདོ་
འདིས་གནས་སྐབས་ཐེག་པ་གསུམ་གྱི་ལམ་ལ་འཇུག་པའི་ལམ་ཉམས་ལེན་གྱི་་་་་
རིམ་པ་དང༌། དང་བོ་ཉིད་ནས་ཐེག་ཆེན་དུ་རིགས་ངེས་པའི་གང་ཟག་གི་ལམ་
ཉམས་ལེན་གྱི་རིམ་པ་གཉིས་བསྟན་ལ། དང་པོའི་དབང་དུ་བྱས་ན། རིམ་པ་
དང་པོས་རྒྱུད་སྨིན་པར་བྱས་ནས། གཉིས་པས་འཁོར་བ་ལས་གྲོལ་བར་བྱས།
གསུམ་པས་ཐེག་ཆེན་ལམ་དུ་བཀྲི་བར་བྱེད། ། གཉིས་པའི་དབང་དུ་བྱས་ན།
དང་པོས་རྒྱུད་སྨིན་པར་བྱས། གཉིས་པས་ཟབ་པའི་ལམ་རིམ་དང་། གསུམ་
པས་རྒྱ་ཆེ་བའི་ལམ་རིམ་བསྟན་པ་ཡིན་པར་མཁས་པ་ཆེན་པོ་དག་གིས་བཞེད་་་
དོ། ། །
ཡང་དག་མཐའི་སྐོར། །
དྲི་བ། འགྲེལ་བ་དོན་གསལ་གྱིས་མངོན་རྟོགས་རྒྱན་གྱི་མཆོད་
བརྗོད་ཀྱི་དོན་བཤད་ཐབས་ཡན་ལག་ལྔའི་སྒོ་ནས་འཆད་ཚུལ་ཇི་ལྟར་་་
ཡིན།
ལན། སྤྱིར་བཤད་ཐབས་ཡན་ལག་ལྔ་ནི། རྣམ་བཤད་རིགས་པར། མདོ་



• 152 - ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་དང་། །ཚིག་དོན་
བཅས་དང་མཚམས་སྦྱར་བཅས། བརྒལ་ལན་བཅས་པར་བསྙད་པར་བྱ། །ཞེས་
གསུངས་པ་ལྟར། དགོས་དོན། བསྡུས་དོན། ཚིག་དོན། མཚམས་སྦྱར། བརྒལ་
ལན་དང་བཅས་པ་ལྔ་བོ་དེ་ཡིན་ལ། དེའི་ཕྱིར་མངོན་རྟོགས་རྒྱན་གྱི་མཆོད་
བརྗོད་ཀྱི་གཞུང་འདིའི་དོན་འགྲེལ་བ་དོན་གསལ་གྱིས་བཤད་ཐབས་ཡན་ལག་་་་
ལྔའི་སྒོ་ནས་འཆད་པ་ཡིན་ལ། དེ་ལྔའི་སྒོ་ནས་འཆད་པའི་གཞུང་གི་མཚམས་སོ་
སོར་གཅོད་ཚུལ་ནི། ལེགས་བཤད་གསེར་ཕྲེང་ལས། ཚིག་བཅད་དང་པོ་འདི་
སློབ་དཔོན་གྱིས་བཤད་ཐབས་ལྔའི་སྒོ་ནས་བཀྲལ་ཏེ། རང་ཉིད་ནས་ཆེད་དུ་
བར་གྱིས་དགོས་པ་དང་། ཡུམ་ལ་ནས་ཕྱག་འཚལ་བར་གྱིས་བསྡུས་དོན་དང་།
ཚིགས་སུ་ནས་གཙོ་བོ་ཡིན་ནོའི་བར་གྱིས་དགོས་དོན་དང༌། ཉན་ཐོས་ནས་ཕྱག་
འཚལ་བར་གྱིས་ཚིག་དོན་དང་། དེ་ལྟར་ནས་འཐད་པ་ཡིན་ནོ་བར་གྱིས་བརྒལ་
ལན་བསྟན་ལ། མཚམས་སྦྱོར་ནི་དེ་དག་ཐམས་ཅད་ལ་ཡོད་དོ། །ཞེས་འཕགས་
པ་བྱམས་པ་རང་ཉིད་ཅེས་པ་ནས་སྐྱེ་བོ་བློ་གྲོས་དམན་པ་དག་ཞེས་པ་ལ་ཐུག་གི་
བར་མཆོད་བརྗོད་འཆད་བྱེད་ཀྱི་གཞུང་ལ་སྦྱར་བ་དང༌། རྣམ་བཤད་ལྟར་ན།
འཕགས་པ་བྱམས་པ་རང་ཉིད་དམ་པའི་སྤྱོད་པ་དང༌། ཞེས་པ་ནས་ཡུམ་དེ་ལ་
ཕྱག་འཚལ་ལོ། ཞེས་པའི་བར་གཞུང་འདི་ཙམ་གྱིས་མཆོད་བརྗོད་བཤད་ཐབས་
ཡན་ལག་ལྔ་ཡི་སྒོ་ནས་འཆད་པའི་གཞུང་རྫོགས་པར་གསུངས་འདུག རྣམ་
བཤད་ལྟར་ན། བརྒལ་ལན་གྱི་གཞུང་དེ་གང་ཞེ་ན། དེ་ལ་ཐམས་ཅད་མཁྱེན་པ་
ཉིད་གསུམ་གྱིས་ནི་དོན་བརྒྱད་བསྡུས་ལ། དེ་དག་ཀྱང་ཤེས་རབ་ཀྱི་ཕ་རོལ་ཏུ་
ཕྱིན་པ་ཡིན་ཞིང་དེས་ཀྱང་འཆད་པར་འགྱུར་བའི་ཚུལ་གྱིས་དོན་ཐམས་ཅད་་་་་
ཕུན་སུམ་ཚོགས་པ་ཡིན་ནོ་ཞེས་དེ་ལྟར་ཐུགས་ལ་བཞག་ནས་ཐམས་ཅད་མཁྱེན་
པ་ཉིད་གསུམ་གྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་དོ། །ཞེས་པའི་



e༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 153.
བར་འདི་འཇོག་ཅིང་། དེ་ལའང་རྩོད་པ་ནི། རྒྱན་གྱི་མཆོད་བརྗོད་འདི་བསྟན་
བཅོས་ཀྱི་བརྗོད་བྱ་དང་འགྲོས་མཐུན་པའི་ཕྱག་ཡིན་ཞིང་། མངོན་རྟོགས་
ཐམས་ཅད་ལ་བསྟོད་ཕྱག་མཛད་འདོད་པ་ཡིན་ན་མཁྱེན་གསུམ་ཙམ་ཉུང་བའི་་་
སྐྱོན་དང༌། ཕྱོགས་རེ་ཙམ་ལ་ཡིན་ན་རྣམ་མཁྱེན་གྱིས་ཀྱང་ཆོག་པས་གྲངས་མང་
བའི་སྐྱོན་དུ་འགྱུར་བའི་ཕྱིར་མི་འཐད་དོ་ཞེ་ན། ལན་ནི། མངོན་རྟོགས་ཐམས་
ཅད་ལ་ཡིན་ཀྱང་གྲངས་མང་ཉུང་སོགས་ཀྱི་སྐྱོན་ཡོད་པ་མ་ཡིན་ཏེ། མཁྱེན་
གསུམ་གྱིས་མངོན་རྟོགས་མ ཐའ་དག་ཉམས་ལེན་གྱི་སྒོས་བསྡུས་པ་དང་།
མཁྱེན་གསུམ་གྱིས་རིགས་ཅན་གསུམ་གྱི་དོན་ཐམས་ཅད་ཕུན་སུམ་ཚོགས་པར་་་་
འགྱུར་བས། དེ་ཐུགས་ལ་བཞག་ནས་མཁྱེན་གསུམ་ལ་བསྟོད་ཕྱག་མཛད་པ་
ཡིན་པའི་ཕྱིར་ཞེས་པའོ། །འདིར་གསེར་ཕྲེང་དང་རྣམ་བཤད་གཉིས་ཀྱིས་རྒྱན་
གྱི་མཆོད་བརྗོད་འཆད་བྱེད་ཀྱི་འགྲེལ་བའི་གཞུང་གི་མཚམས་ཕྱེ་ཚུལ་མི་འདྲ་བ་
མཛད་དགོས་པའི་རྒྱུ་མཚན་གང་ཞེ་ན། དེ་ལྟར་ཕྱག་འཚལ་བ་དང་བསྟོད་པ་
སྔོན་དུ་འགྲོ་བའི་ཞེས་པས་མཆོད་བརྗོད་བཤད་ཟིན་པའི་ཚིག་གི་ཉམས་ཐོན་པ་
དང་། མངོན་པར་རྟོགས་པའི་རྒྱན་འདི་གཞི་དང་གཉེན་པ་དང་རྣམ་པ་རྣམས་
ལས། ཞེས་སོགས་ཡང་དག་མཐའ་ཡི་རྩོད་ལན་འདི་བསྟན་བཅོས་ལུས་ལ་རྩོད་
པའི་རྩོད་ལན་ཡིན་པ་ལ་དགོངས་ནས་ཡུམ་དེ་ལ་ཕྱག་འཚལ་ལོ། །ཞེས་པ་ནས་
མཆོད་བརྗོད་བཤད་ཟིན་པའི་བཤད་ཚུལ་ཞིག་རྒྱལ་ཚབ་ཆོས་རྗེས་གསུངས་པ་་་་
ཡིན་ལ། རྗེ་བདག་ཉིད་ཆེན་པོས་ཡང་དག་མཐའ་ཡི་རྩོད་པ་རྩོད་ལན་གྱི་གཞུང་
འདི་དག་མཆོད་བརྗོད་འཆད་བྱེད་ལ་ཡར་སྦྱར་བ་ནི། རྩོད་པ་འདིའི་དོགས་པ་
སྐྱེ་བའི་གཞི་མཆོད་བརྗོད་ཡིན་པ་ལ་དགོངས་ནས། ཡང་དག་མཐའ་ཡི་རྩོད་
ལན་གྱི་གཞུང་འདི་དག་མཆོད་བརྗོད་བརྒལ་ལན་གྱི་གཞུང་ལ་སྦྱར་ནས་བཤད་་་
པ་མཛད་པ་ཡིན་པས་ན། ཡབ་སྲས་དགོངས་པ་འགལ་བ་མེད་སྙམ་མོ། །



• 154 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དེ་ལྟར་གོང་དུ་རྣམ་བཤད་ལས་བཤད་པ་ལྟར། མཆོད་བརྗོད་ཀྱིས་མཁྱེན་
གསུམ་ལ་བསྟོད་ཕྱག་མཛད་པའི་ཤུགས་ལ་བསྟན་བཅོས་མངོན་པར་རྟོགས་པའི་
རྒྱན་རྩོམ་པར་དམ་བཅས་པས། དེ་ལྟར་ན་ཡུལ་སྟོན་དགོས་པས་གཞི་གཉེན་
རྣམ་གསུམ་གང་བརྗོད་བྱར་བསྡུས་ནས་རྩོམ་པ་ཡིན། དང་བོ་ལྟར་ན། བསྟན་
བཅོས་རྩོམ་པའི་འབད་པ་དོན་མེད་པ་ཡིན་ཏེ། མངོན་པ་ནས་མ་བཤད་པ་
བཤད་རྒྱུ་མེད་ཅིང་བཤད་པ་སྟོན་ན་རྒྱན་དང་མངོན་པ་ཟློས། གཉིས་པ་ལྟར་ན།
གཉེན་པོ་འབའ་ཞིག་སྟོན་ན་རྒྱུན་ལ་བརྟེན་ནས་སྤང་བྱ་གང་གི་གཉེན་པོ་གང་་་་
ཡིན་མི་རྟོགས་ལ། སྤང་བྱ་དང་བཅས་པར་སྟོན་ན་ཉོན་མོངས་སྲེད་པ་ལྟ་བུ་
གཅིག་ལའང་བདག་རྐྱེན་དབང་བོ་དྲུག དམིགས་རྐྱེན་ཡུལ་དྲུག རྒྱུ་རྐྱེན་རྣམ་
ཤེས་དྲུག གྲོགས་སེམས་བྱུང་དང་བཅས་པ་སྟོན་དགོས་ལ། དེ་ལ་གཞི་བསྟན་
དགོས་པས་སྐྱོན་དང་པོ་ལས་མི་འདའོ། །གསུམ་པ་ལྟར་ན་རྣམ་པ་གཞི་མེད་
ཙམ་ཞིག་བསྡུས་ན་སྐྱེས་བུ་ལ་མཁོ་བའི་དོན་བཤད་པར་འགྱུར་ལ། གཞི་བསྡུས་
ན་གཞི་བསྡུས་པ་ལ་བཀོད་པའི་སྐྱོན་དུ་འགྱུར་རོ་ཞེས་རྩོད་པ་འགོད་དོ། ། །
1:|: འདི་ལ་དགོས་པ་དང་འཆད་ཚུལ་མི་འདྲ་བའི་སྒོ་ནས་ལན་འདེབས་ཚུལ་་་་
ཡོད་དེ། རྒྱུ་མཚན་གང་གི་ཕྱིར་ན། ཡུལ་གཞི་གཉེན་རྣམ་པ་གསུམ་ཆར་གྱིས་
ཡུལ་ཅན་མཁྱེན་གསུམ་མཚོན་པའི་སྒོ་ནས་གཏན་ལ་འབེབས་པར་བྱེད་པའི་་་་་
ཕྱིར་ཏེ། ལེགས་བཤད་གསེར་ཕྲེང་ལས། རང་ལུགས་ནི། མདོ་དང་དེའི་རྒྱན་
གཉིས་ཀྱིས་གཞི་གཉེན་རྣམ་པ་གསུམ་བསྡུས་པ་དེ་རིམ་པ་ལྟར་ཡུལ་ཅན་མཁྱེན་་
པ་གསུམ་ཤེས་པའི་ཆེད་དུ་ཡིན་ལ། དེ་ཡང་གོལ་ས་དང་རྒྱུ་དང་ཐོབ་བྱ་བསྟན་
པའི་ཕྱིར་ཡིན་ནོ། །དེ་ལྟར་ན་དགོས་པ་གང་གི་ཕྱིར་དང་། ཚུལ་ཇི་ལྟར་གཞི་
གཉེན་རྣམ་པ་གསུམ་བསྟན་པའི་ཁྱད་མ་ཕྱེད་པར་དེ་གསུམ་ལ་ཁོ་ནའི་སྒྲ་སྦྱར་་་་
བ་ཙམ་ལ་རེ་བས་ནི་རྩོད་ལན་འདི་དག་བསྐལ་བའི་བར་དུ་མི་ཤོད་དོ། །ཞེས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·155 •
གསུངས་པ་ལྟར་རོ། །
འདིར་ཁ་ཅིག སྐབས་འདིའི་དོགས་པ་སྐྱེ་བའི་གཞི་མཆོད་བརྗོད་ཡིན་ཏེ།
རྣམ་བཤད་ལས། དོགས་པ་སྐྱེ་བའི་གཞི་ནི་མཆོད་བརྗོད་དོ། །ཞེས་གསུངས་
པའི་ཕྱིར་དང༌། ཡིག་ཆར་དོགས་པ་སྐྱེ་བའི་གཞི་མཆོད་བརྗོད་ཟེར་བའང་མི་
འཐད་པར་ཐལ། ཞེས་ཁ་ཅིག་ལ་ནང་འགལ་སྟོན་ཚུལ་གྱིས་ཀྱང་ཤེས་པའི་ཕྱིར་
ཟེར། ཡང་། དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། སྐབས་
འདིའི་རྒོལ་བ་འདིས་དོགས་པ་སྐྱེས་ཚེ་རྣམ་བཤད་དུ་རྗེ་བཙུན་གྱིས་མཆོད་་་་་་
བརྗོད་ཀྱི་ཚིགས་བཅད་ཙམ་ཞིག་བྲིས་ཚར་མ་ཐག་དེ་ལྟ་བུའི་དོགས་པ་སྐྱེ་བའི་་་
གང་ཟག་དེ་སུ་ཞིག་ཡིན། ཞེས་པ་ལྟར། དེ་དུས་སུ་དངོས་སུ་མེད་ན་ཡང་ཕྱིས་
སུ་རྒྱུན་གྱི་མཆོད་བརྗོད་ཙམ་ཞིག་མཐོང་ནས་བསྟན་བཅོས་ཤིག་རྩོམ་པ་ལ་་་་་་
འཇུག་པར་ཤེས་ནས་བསྟན་བཅོས་དེ་གཞི་ཁོ་ན་སྟོན་ནམ་སྙམ་པ་སོགས་ཀྱི་་་་་
དོགས་པ་སྐྱེ་རུང་བ་ཡོད་པས་དོགས་པ་དེ་བཅད་པའི་ཕྱིར་དུ་གསུངས་པ་ཡིན་་་
ནམ། ཡང་རྒོལ་བ་དེས་མཆོད་བརྗོད་ཀྱིས་རྩོམ་པར་དམ་བཅའ་བ་ལ་བརྟེན་
ནས་མཁྱེན་གསུམ་བརྗོད་བྱར་བྱེད་པའི་བསྟན་བཅོས་རྩོམ་པར་གོ་ནས་རྩོད་པ་་་
མ་ཡིན། མ་གོ་བར་རྩོད་པ་མ་ཡིན་པའི་ཕྱིར། དང་པོ་མ་གྲུབ་ན། རྗེ་རྒྱལ་ཚབ་
ཀྱི་གསུང་ལས། མཁྱེན་གསུམ་བརྗོད་བྱར་བྱས་པའི་བསྟན་བཅོས་རྩོམ་ཞེས་
ཤུགས་ལ་དམ་བཅའ་བར་གོ་ནས་རྩོད་ཅེས་པ་མི་རིགས་ཏེ། དེ་ལྟར་ན་རེ་རེ་ཁོ་
ན་སྡུད་དམ་སྙམ་པའི་དོགས་པ་འཇུག་པའི་སྐབས་མེད་པའི་ཕྱིར། ཞེས་དང་།
རྟོགས་སྣང་ལས། མཁྱེན་གསུམ་བརྗོད་བྱར་བྱས་པའི་བསྟན་བཅོས་རྩོམ་ན་གང་
བརྗོད་བྱར་བྱས་པའི་བསྟན་བཅོས་རྩོམ་ཞེས་འདྲི་བ། ལྷས་བྱིན་ཁྱོད་ཀྱི་མིང་ཅི་
ཞེས་འདྲི་བའི་བླུན་པོ་དག་དང་འདྲ་བ་ཡིན་ནོ། །ཞེས་གསུངས་པའི་ཕྱིར། །
གཉིས་པ་མ་གྲུབ་ན། དེ་ལྟར་གོ་ནས་རྩོད་པར་ཐལ། གསེར་ཕྲེང་ལས།



: 156 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཆོད་བརྗོད་ཀྱི་སྐབས་སུ་མཁྱེན་གསུམ་གྱི་སྒོ་ནས་བསྟོད་པས་བརྗོད་བྱ་དང་་་་་་
མཐུན་པའི་བསྟོད་ཕྱག་ཡིན་པའི་ཕྱིར་ཤུགས་ལ་དེ་གསུམ་བརྗོད་བྱར་བྱེད་པའི་
བསྟན་བཅོས་རྩོམ་པར་ཁས་བླངས་པ་ལ། ཞེས་དང༌། རྣམ་བཤད་ལས་ཀྱང་།
དེས་ན་དེ་ལྟར་རྒོལ་བའི་གང་ཟག་དངོས་སུ་ཡོད་ན། མཁྱེན་གསུམ་གཏན་ལ་
འབེབས་པ་ཡིད་དཔྱོད་ཀྱི་སྒོ་ནས་ངེས་ནས་དེ་གཏན་ལ་འབེབས་པ་ལ་དེ་དག་་་་
གི་དམིགས་པ་གཞི་དང་ལམ་དང་རྣམ་པ་གསུམ་མ་རྟོགས་པར་ཡུལ་ཅན་གསུམ་་
པོ་རྟོགས་པར་བྱར་མེད་པས་དེའི་དམིགས་པ་གསུམ་པོ་ཐོག་མར་གཏན་ལ་་་་་་་
འབབ་དགོས་ལ། དེ་ལྟ་ན་འོག་ནས་འཆད་པའི་སྐྱོན་དུ་འགྱུར་རོ་ཞེས་པ་དང་།
དོགས་པ་སྐྱེ་བའི་གཞི་ནི་མཆོད་བརྗོད་དོ། །ཞེས་གསུངས་པའི་ཕྱིར། ཞེས་
འཕེན། ཞེས་དོགས་སློང་བྱེད་ཚུལ་ཞིག་ཀྱང་གསུངས་འདུག་ལ། །
ཡང་འགྲེལ་བའི་ཟིན་བྲིས་ལས། ཕར་ཕྱིན་རྟོག་དཀའི་སྣང་བར། གཞི་
གཉེན་རྣམ་གསུམ་བརྗོད་བྱར་བྱེད་པའི་བསྟན་བཅོས་རྩོམ་པར་ཤེས་བཞིན་དུ་་་་
རེ་རེ་ཙམ་བརྗོད་བྱར་བསྡུ་བ་ཡིན་ནམ་ཞེས་འདྲི་བ་ནི་འབྲེལ་མེད་ཡིན་ཏེ།
དཔེར་ན་ལྷས་སྦྱིན་ཁྱོད་ཀྱི་མིང་ལ་ཅི་ཟེར་ཞེས་འདྲི་བ་དང་འདྲ་བས་མི་འཐད་་་
ལ། དེས་ན་མཆོད་བརྗོད་རྩོམ་པས་བྱ་བ་འགའ་ཞིག་ལ་འཇུག་པར་མཐོང་བ་ན།
ཁྱོད་ཀྱིས་བསྟན་བཅོས་ཤིག་རྩོམ་པར་འདུག་པས་གཞི་གཉེན་རྣམ་གསུམ་གང་་་་
བརྗོད་བྱར་བསྡུས་ནས་རྩོམ་ཞེས་ཁོང་ན་གནས་པའི་དོགས་པ་བསུ་བར་་་་་་་་་་་
གསུངས་པའི་མཁས་པའི་བཤད་ཚུལ་མི་འདྲ་བ་ངོ་མཚར་བ་ཞིག་ཡིན་གསུངས།
ཞེས་ཀྱང་གསུངས་པས་དཔྱད་གཞིར་སྣང་ངོ༌། །
ཡང་ཁ་ཅིག སྐབས་འདིའི་རྩོད་པ་འགོད་མཁན་དངོས་སུ་བྱུང་བ་མ་ཡིན་
གྱི་དོགས་པ་ཁོང་སློང་ཡིན་ཏེ། རྣམ་བཤད་ལས། ཡ་གྱལ་རེ་རེ་བརྗོད་བྱར་བྱེད་
པ་ལ་རྩོད་པ་སྤང་བ་འདི་ཉིད་ཡིན་པས་ཕྱོགས་སྔ་ཁོང་ན་གནས་པ་སློབ་དཔོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
་.157.
གྱིས་བསུ་བའི་དོན་དུ་གསལ་ལ། ཞེས་གསུངས་པའི་ཕྱིར་དང་། ཡིག་ཆར་ཡང་
དེ་བཞིན་དུ་བཤད་པའི་ཕྱིར་ཟེར་བ་ལ། ཁ་ཅིག་ན་རེ། དེ་མི་འཐད་པར་ཐལ།
དེ་ལྟར་འདོད་མཁན་དངོས་སུ་བྱུང་བ་རྒྱན་སྣང་ལས་བཤད་པའི་ཕྱིར་ཏེ།
གསེར་ཕྲེང་ལས། ཁ་ཅིག་དངོས་སུ་འདོད་མཁན་བྱུང་བ་མིན་གྱི་དོགས་པ་ཁོང་
སློང་ཡིན་ཞེས་འདོད་ཀྱང་རྒྱན་སྣང་དང་བསྟུན་ན་དངོས་སུ་བྱུང་བར་གསལ་ལོ།།
ཞེས་གསུངས་པའི་ཕྱིར་ཟེར། འོན་ཀྱང་གསེར་ཕྲེང་ལས། རྒྱན་སྣང་དང་བསྟུན་
ན་དངོས་སུ་བྱུང་བར་གསལ་ལོ། །ཞེས་པ་འདི་དང་། རྣམ་བཤད་དང་ཡིག་ཆ་
སོགས་སུ་དོགས་པ་ཁོང་སློང་དུ་བྱེད་པ་ལ་སྔ་ཕྱིའི་རྩོམ་གྱི་ཁྱད་དང༌། དགོངས་
པ་གཅིག་ཏུ་དྲིལ་བ་སོགས་མཁས་པ་རྣམས་ཀྱིས་བཤད་སྲོལ་སྣ་ཚོགས་ཡོད་ཀྱང་།
དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། མཁས་པ་རྣམས་ཀྱི་
བཤད་ཚུལ་དུ་མ་ཡོད་ཀྱང་། བདག་གིས་ཀྱང་དེ་དག་མི་འགལ་བའི་ལན་རྣམ་
གྲངས་པ་ཞིག་བཀོད་ན། རྒྱན་སྣང་དང་བསྟུན་ན་དངོས་སུ་བྱུང་བར་གསུངས་
པ་ནི་སྐབས་འདིའི་རྒྱན་སྣང་གི་ཕྱོགས་སྔ་ནི་ཤེར་མདོས་ཕྱོགས་གསུམ་ཆར་་་་་་་
བསྡུས་པར་འདོད་པའི་ཕྱོགས་སྔ་ཡིན་པར་སྔར་བཤད་པ་ལྟར་ཡིན་པས་དེའི་་་་་
དབང་དུ་བྱས་པ་དང༌། རྣམ་བཤད་སོགས་ཀྱིས་དོགས་པ་ཁོང་སློང་དུ་གསུངས་
པ་ནི། འགྲེལ་ཆུང་གི་ཡ་གྱལ་རེ་རེ་བསྡུས་པར་འདོད་པའི་རྒོལ་བའི་དབང་དུ་
བྱས་པར་གསལ་བས་དེ་སློབ་དཔོན་སོགས་ཀྱི་དུས་ན་དངོས་སུ་མི་འབྱུང་བར་་་་
མཐའ་གཞན་དུ་སྲིད་པའི་དོགས་པ་གཅོད་པ་ཡིན་པས་དོགས་པ་ཁོང་སློང་གི་་་་
ཚུལ་དུ་བཀོད་པ་ཡིན་སྙམ་སྟེ། དེ་ཡང་ཕྱོགས་སྔ་དང་པོ་ནི་ཤེར་མདོ་མཐོང་
ནས་ཕུང་ཁམས་སྐྱེ་མཆེད་ཀྱི་གཞི་དང༌། ས་དང་ཕར་ཕྱིན་ལ་སོགས་པའི་གཉེན་
པོ་དང་། དགེ་མི་དགེ་ཟག་པ་ཡོད་མེད་ལ་སོགས་པའི་འགྲེལ་དུ་མ་གསུངས་པ་
རྣམས་ལ་བརྟེན་ནས་ཤེར་མདོའི་བསྟན་ཚུལ་དང་དགོས་པ་ནི། མངོན་པའི་



• 158 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མདོ་དང་ཁྱད་མེད་པར་འཁྲུལ་བར་གསེར་ཕྲེང་ལས་གསུངས་ཏེ། དེ་ཉིད་ལས།
དེ་དག་གི་འཁྲུལ་གཞི་ཡང་། མདོ་ལས། ཕུང་ཁམས་སྐྱེ་མཆེད་དང༌། ས་དང་
ཕར་ཕྱིན་ལ་སོགས་པ་དང་། དགེ་མི་དགེ་ཟག་པ་ཡོད་མེད་ཁ་ན་མ་ཐོ་བ་དང་
བཅས་མ་བཅས་ལ་སོགས་པའི་འགྲེལ་དུ་མ་ཞིག་གསུངས་པ་རྣམས་སོ། །ཞེས་
གསུངས་པས་ཕྱོགས་སྔ་དེ་ནི་བྱེ་མདོ་སྔ་རབས་པ་ལྟ་བུ་འགའ་ཞིག་གིས་ཤེར་་་་་
མདོ་མཐོང་ནས་དེ་སངས་རྒྱས་ཀྱིས་གསུངས་པའི་བཀའ་མ་ཡིན་པར་འདོད་པ་
དང་། འགའ་ཞིག་གིས་དེ་མཐོང་ནས་བཀར་འདོད་ཀྱང་དེའི་དགོས་པ་དང་
བཤད་ཚུལ་མངོན་པའི་མདོ་དང་ཁྱད་མེད་པར་འདོད་པ་ལྟ་བུ་ལ་བྱེད་པར་་་་་
མངོན་ལ། ཞེས་དང་། དོགས་པ་ཁོང་སློང་དུ་གསུངས་པ་ནི། འགྲེལ་ཆུང་གི་ཡ་
གྱལ་རེ་རེ་བསྡུས་པར་འདོད་པའི་རྒོལ་བའི་དབང་དུ་བྱས་པ་ནི། རྣམ་བཤད་
ལས། ཡ་གྱལ་རེ་རེ་བརྗོད་བྱར་བྱེད་པ་ལ་རྩོད་པ་སྤང་བ་འདི་ཉིད་ཡིན་པས་
ཕྱོགས་སྔ་ཁོང་ན་གནས་པ་སློབ་དཔོན་གྱིས་བསུ་བའི་དོན་དུ་གསལ་ལ། ཞེས་
དང་། འདིར་བཤད་པ་ལྟར། ཡ་གྱལ་རེ་རེ་ཁོ་ན་སྟོན་ན་ཉེས་པ་འདི་དག་ཏུ་
འགྱུར་རོ། །ཞེས་པ་ཡང་དེ་ལྟར་ཁས་ལེན་ན་བདེན་ཡང་། དེ་ལྟར་ཁས་མི་ལེན་
ནོ་ཞེས་ཁོང་ན་གནས་པ་སློབ་དཔོན་གྱིས་བླངས་པ་ཡིན་ནོ། །ཞེས་གསུངས་པའི་
ཕྱིར་ཞེས་ཟེར་ལ། །
ཡང་ཕར་ཕྱིན་མཆན་ལས། འགྲེལ་བའི་དེ་མདོ་དང་བསྟན་བཅོས་གཉིས་
སུ་ཕྱེ་བའི་མདོ་ལ་ཡིན་པར་ཐལ། དེ་འགོད་ཡུལ་གྱི་མདོ་དང་བསྟན་བཅོས་
གཉིས་སུ་ཕྱེ་བའི་བསྟན་བཅོས་མེད་པའི་ཕྱིར། སོགས་སྤྲོ་སླ། རྒྱན་སྣང་གི་དེ་
དངོས་སུ་བྱུང་བར་གསུངས་པས་རྩོད་པ་པོ་རང་གཞན་གྱི་སྡེ་བ་གོང་འོག་སུ་་་་་་
ཞིག་ཡིན་དཔྱད་པར་བྱ་དགོས་ཏེ། རྒྱལ་བ་ལ་རྩོད་པའི་ཕྱིར་རོ་ཞེས་ཁ་ཅིག་
ཟེར། ཞེས་གསུངས་ནས་ལན་མ་མཛད་པས་འདི་དག་དོན་མཐུན་སྙམ་མོ། །



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 159 .
ཡང་གསེར་ཕྲེང་མཆན་ལས། སྤྱིར་དེ་གཉིས་གང་ཡིན་རུང་ཤེས་བྱ་ལ་སྲིད་
ན་ནི་དངོས་སུ་བྱུང་བ་ཞིག་དགོས་ཏེ། འདུས་བྱས་ཡིན་པའི་ཕྱིར་དང༌། གང་
རུང་ཞིག་མེད་པར་འདོད་མི་རུང་སྟེ། རྟོགས་ལྡན་ལ་སྐྱེ་མི་རུང་བའི་དོགས་པ་
སློང་བ་དེ་ལྟ་བུ་ནི་སེང་བཟང་ལ་མེད་པའི་ཕྱིར་དང་། དེ་ནི་རྣམ་ངེས་ལས།
ལོག་པའི་ལམ་ལ་མཐའ་མེད་ཕྱིར། ་།ཞེས་པ་དང་ཡང་འགལ་བའི་ཕྱིར། དེ་
བཞིན་དུ་ཐེག་དམན་གྱི་མདོ་དང་སྒྲས་ཟིན་མི་མཐུན་པ་སོགས་ཀྱི་རྒྱུ་མཚན་གྱིས་
ཤེར་ཕྱོགས་སོགས་ཟབ་རྒྱས་ཀྱི་གསུང་རབ་ཏུ་གྲགས་པ་རྣམས་བཀའ་མིན་པར་་་
འདོད་མཁན་ཡང་བྱུང་བར་རྟོག་གེ་འབར་བ་སོགས་ལས་གསུངས་པ་ལྟར་་་་་་་
ཡོངས་སུ་གྲགས་ན་རྒོལ་བ་དེས་དེ་དང་ཐེག་དམན་གྱི་མདོ་གཉིས་ཟློས་པར་ཡང་
འདོད་དགོས་པར་བྱེད་སྨྲ་སྔ་རབས་པས་རྒྱན་ལས་བཤད་པ་ལྟར་གྱི་མཁྱེན་་་་་་
གསུམ་གྱི་རྣམ་བཞག་ཁས་མི་ལེན་པ་དང་། གང་ཟག་རང་སྐྱ་ཐུབ་པའི་རྫས་
ཡོད་ཀྱིས་སྟོང་བར་ལྟ་བའི་ལྟ་བ་ལས་མཆོག་དུ་གྱུར་བའི་ལྟ་བ་གཞན་མེད་ལ།
དེ་ཡང་ཐེག་དམན་གྱི་སྡེ་སྣོད་དུ་བསྟན་པས། དེ་ལྟར་ན་ཐེག་དམན་བསྟན་པ་
དོན་མེད་དུ་ཐལ་ཞེས་བརྩད་དགོས་པ་སོགས་ཀྱིས་གྲུབ་པའི་ཕྱིར་ཏེ། དཔེར་ན་
ཐལ་འགྱུར་པས་དམན་མདོར་སྟོང་ཉིད་བསྟན་པར་འདོད་པ་ལ། ལེགས་ལྡན་
ཀྱིས་ཐེག་ཆེན་བསྟན་པ་དོན་མེད་དུ་ཐལ་བ་འཕེན་པ་བཞིན་ནོ། །དེས་ན་མདོ་
ལ་རྩོད་མཁན་དངོས་སུ་བྱུང་ལ་བསྟན་བཅོས་ལ་མིན་ཞེས་པ་དང་། སེང་བཟང་
གི་དུས་སུ་མ་བྱུང་ལ་ཕྱིས་སུ་བྱུང་ཞེས་པ་སོགས་ཕོངས་བའི་ངང་ཚུལ་ཙམ་དུ་་་་
ཤེས་ལ་རྒྱན་སྣང་དུ་ནི་འདོད་མཁན་དངོས་སུ་བྱུང་བ་འགོག་བྱེད་ཀྱི་ཚུལ་དུ་་་་་
བཤད་པ་དང་འགྲེལ་ཆུང་དུ་ནི་དོགས་པ་ཁོང་སློང་གི་ཚུལ་དུ་བཤད་པ་ཙམ་གྱི་་་
ཁྱད་པར་དུ་གོ་བར་གྱིས་ཤིག ཞེས་གསུངས་པ་སོགས་མཁས་པའི་གསུང་ཚུལ་
དུ་མ་ཡོད་ཀྱང་ཡིག་ཆའི་དགོངས་པ་གང་ཡིན་དཔྱད་པར་བྱའོ། །



• 160… ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡང་ཁ་ཅིག འགྲེལ་ཆུང་གི་སྐབས་འདིའི་རྩོད་པ་དེ་ལ་མདོ་ལ་རྩོད་པའི་
རྩོད་པ་མེད་པར་ཐལ། ཡིག་ཆར་རྒྱན་སྣང་གི་དེ་མདོ་ལ་ཡིན་ཀྱང་འདིར་མི་
འཐད་པའི་ཕྱིར། ཞེས་གསུངས་པའི་ཕྱིར་ཟེར་བ་ལ། ཁ་ཅིག་དེ་མི་འཐད་པར་
ཐལ། རྒྱན་སྣང་མ་གཏོགས་པའི་འགྲེལ་བ་གཞན་གསུམ་ལས་བྱུང་བའི་རྩོད་པ་
དེ་ལ་ཡུམ་གྱི་མདོ་ལ་རྩོད་པ་དང་རྒྱན་ལ་རྩོད་པ་གཉིས་གཉིས་འཇོག་པའི་ཕྱིར།
ཤེས་བྱེད་རིམ་བཞིན་དུ། ཉི་སྣང་ལས། ཅི་མངོན་པར་རྟོགས་པའི་རྒྱན་འདི་
གཞི་བསྡུས་པས་སམ། འོན་ཏེ་གཉེན་པོ་བསྡུས་པས་སམ། དེ་སྟེ་རྣམ་པ་བསྡུས་
པས་རྒྱན་དུ་བྱེད་པ་ཡིན། ཞེས་དང༌། ཕྱོགས་དང་པོ་ལྟར་ན་ནི་འབད་པ་དོན་
མེད་པ་ཡིན་ཏེ། མདོ་སྡེ་འདི་ལས་མཚན་ཉིད་ཀྱི་བསྟན་བཅོས་དག་ལས་མི་སྨོས་
པའི་གཞི་གང་ཡིན་པ་དེ་བཤད་པ་ནི་མེད་དོ། །ཞེས་དང་། ཉི་ཁྲི་རྣམ་འགྲེལ་
ལས། ཅི་མངོན་པར་རྟོགས་པའི་རྒྱན་གཞི་བསྡུས་པ་ཡིན་ནམ། ནས། ཅིའི་ཕྱིར་
ཞེ་ན། མདོ་འདི་ལས་མཚན་ཉིད་ཀྱི་བསྟན་བཅོས་དག་ལས་ཞེས་སོགས་
གསུངས་པ་དང༌། གསེར་ཕྲེང་ལས། མདོ་ལ་གསུངས་ན་ཡང་སྐབས་སུ་བབས་
ཏེ། ཉི་སྣང་དང་རྣམ་འགྲེལ་ལས་ཀྱང་མདོ་ལས་ཞེས་པས་སོ། །ཞེས་གསུངས་
པའི་ཕྱིར་དང༌། འགྲེལ་ཆུང་གི་རྩོད་པ་དེ་ལ་ཡང་དེ་གཉིས་ཡོད་པར་ཐལ།
འགྲེལ་བ་ལས། དེ་ལྟ་བས་ན་མངོན་པར་རྟོགས་པའི་རྒྱན་གཞི་དང་གཉེན་པོ་
དང་རྣམ་པ་མཐའ་དག་བསྡུས་པས། ཞེས་དང་། གསེར་ཕྲེང་ལས། ཡུམ་གྱི་
མདོས་བརྗོད་བྱ་གཞི་ཕུང་ཁམས་སྐྱེ་མཆེད་སོགས་དང་། དེ་གསུམ་གང་འཆད་
ཀྱང་འདི་ཡུམ་གྱི་རྒྱན་དུ་མི་འགྱུར་ཏེ། ཞེས་དང་། ཤེར་ཕྱིན་རྒྱུན་འདི་ལས་ནི་
རང་སྤྱིའི་མཚན་ཉིད་ཀྱི་དབྱེ་བ་བསྟན་པས་སོགས་དང༌། རྣམ་བཤད་ལས་ཀྱང་།
ཤེས་རབ་ཀྱི་ཕ་རོལ་ཏུ་ཕྱིན་པ་མངོན་པར་རྟོགས་པའི་རྒྱན་འདི་ལས་ནི། ཞེས་
དང་། རྟོགས་དཀའི་སྣང་བ་ལས་ཀྱང༌། ཤེར་ཕྱིན་གྱི་མདོ་འདི་ལས་ནི་མཚན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
• 161,
ཉིད་ཀྱི་བསྟན་བཅོས་ཐེག་པ་ཐུན་མོང་གི་མངོན་པའི་སྡེ་སྣོད་དག་ལས་མ་སྨོས་་་
པའི་གཞི་གང་ཡིན་པ་དེ་བྱུང་བ་ནི་མེད་དོ། །ཞེས་འགྲེལ་བ་དང་རྗེ་ཡབ་སྲས་ཀྱི་
གཞུང་ལ་བརྟེན་ནས་སྐབས་འདིའི་འགྲེལ་ཆུང་གི་རྩོད་པ་ལ་ཡུམ་གྱི་མདོ་ལ་རྩོད་
པ་དང་རྒྱུན་ལ་རྩོད་པ་གཉིས་ཡོད་པར་ཁས་ལེན་དགོས་པའི་ཕྱིར། ཞེས་ཟེར་
ད་ལ་ཡང་ཁ་ཅིག སྐབས་འདིའི་ཡང་དག་མཐའི་རྩོད་པ་དེ་ཡ་གྱལ་རེའི་རྩོད་པ་
ཡིན་པས་འགྲེལ་བ་གཞན་གསུམ་དུ་མི་བྱུང་འགྲེལ་ཆུང་ཁོ་ནར་བྱུང་བའི་ཕྱིར་་་
ཟེར་བ་ལ། ཁ་ཅིག་དེ་མི་འཐད་དེ། བུ་སྟོན་རིན་པོ་ཆེའི་ལུང་གི་སྙེ་མ་ལས།
རྩོད་ལན་འདི་འཕགས་པ་དང་འགྲེལ་ཆེན་གྱི་དགོས་འབྲེལ་གྱིས་འོག་ཏུ་བསྟན་
ལ། འདིར་མཆོད་བརྗོད་ལས་འཕྲོས་པའི་རྩོད་པར་གསེར་གླིང་བ་དང་། ཆོས་
བཤེས་དང༌། ཤེར་འབྱུང་བློ་གྲོས་དང་། ལོ་ཙཱ་བ་རྣམས་བཞེད་དོ། །ཞེས་སྐབས་
འདིའི་མཆོད་བརྗོད་ལས་འཕྲོས་པར་བཤད་པའི་ཡང་དག་མཐའི་རྩོད་ལན་་་་་་་
རྣམས་འགྲེལ་བ་གཞན་དུ་བྱུང་བར་གསུངས་པ་དང༌། གསེར་ཕྲེང་ལས་ཀྱང་།
དང་པོར་འཕགས་པས་བཀོད་པ་སོགས་ཀྱི་གཞུང་གིས་ཀྱང་སྐབས་འདིའི་ཡང་་་་
དག་མ ཐའི་རྩོད་པ་འགྲེལ་བ་གཞན་རྣམས་སུ་བྱུང་བར་གྲུབ་པའི་ཕྱིར་ཟེར།
གཞན་ཡང་། འགྲེལ་བ་གཞན་དུ་བྱུང་བའི་རྩོད་པ་དེ་ལ། ཡ་གྱལ་རེའི་རྩོད་པ་
ཡོད་པར་ཐལ། ཉི་ཁྲིའི་འགྲེལ་བ་གཉིས་སུ་བྱུང་བའི་རྩོད་པ་དེ་ལ་ཡ་གྱལ་རེ་
རེའི་རྩོད་པ་ཡོད་པའི་ཕྱིར། དེར་ཐལ། འགྲེལ་བ་དེ་གཉིས་ལས། ཅི་མངོན་
བར་གྱིས་ཡ་གྱལ་རེ་རེའི་རྩོད་པ་དངོས་སུ་བསྟན་པ་ནི་འགྲེལ་ཆུང་འདིར་མངོན་
པར་རྟོགས་པའི་རྒྱུན་ནས། གང་ཡང་རུང་བ་བསྡུས་པ་མཛད་ནས་ཞེས་པས་ཡ་
གྱལ་རེ་རེའི་རྩོད་པ་དངོས་སུ་བསྟན་པ་དང་འདྲ། ཉི་ཁྲིའི་འགྲེལ་བ་གཉིས་ཀྱི་



• 162 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱོགས་དང་པོ་ལྟར་ན་ནི་འབད་པ་དོན་མེད་པ་ཡིན་ཏེ། ནས། དོན་རྟོགས་པ་
མེད་པས་ཅུང་ཟད་ཀྱང་མ་བཤད་པ་ཡིན་ནོ། །ཞེས་པའི་བར་གྱི་ཡ་གྱལ་རེ་རེའི་
བསྡུས་པར་འདོད་པའི་རྒོལ་བ་བོ་ལ་ཕྱོགས་གསུམ་ཆར་བསྡུས་པར་འདོད་པའི་་
རྒོལ་བ་པོས་སྐྱོན་བརྗོད་པར་འདྲ་བའི་ཕྱིར་རོ། །ཞེས་ཟེར། །
ཡང་ཁ་ཅིག ཉི་ཁྲིའི་འགྲེལ་བ་གཉིས་སུ་ཡ་གྱལ་རེ་རེའི་རྩོད་པ་དངོས་སུ་
གསུངས་པ་ཟེར་བ་མི་འཐད་པར་ཐལ། དེ་སློབ་དཔོན་གྱིས་འགྲེལ་ཆུང་དེར་
གསལ་བར་ཁ་བསྐང་བའི་ཕྱིར། རྟོགས་དཀའི་སྣང་བ་ལས། གཞི་གཉེན་རྣམ་པ་
གང་རུང་རེ་རེ་ཁོ་ན་སྡུད་ན། འབད་པ་དོན་མེད་པ་སོགས་ཀྱི་སྐྱོན་འདི་དག་
ཡོད་ལ། གསུམ་ཀ་སྡུད་ན་ཡུམ་གྱི་མདོ་དང་ཟློས་པར་འགྱུར་ཞེས་པའི་དོགས་པ་
གཅོད་པ་ལ་དོགས་པ་ཐ་མ་དགོས་འབྲེལ་གྱིས་གཅོད་ཅིང༌། དང་པོའི་དོགས་
གཅོད་སློབ་དཔོན་གྱིས་ཁ་བསྐངས་བ་ཡིན་ནོ། །ཞེས་གསུངས་པའི་ཕྱིར་ཟེར་བ་
ལ། ཡང་ཁ་ཅིག་གིས་མ་ཁྱབ་སྟེ། དེའི་སློབ་དཔོན་སེངྒེ་བཟང་བོ་ལ་བྱེད་ན་
འགྲེལ་ཆུང་དེར་དགོས་འབྲེལ་ངག་གི་མཚམས་སྦྱོར་གྱི་རྩོད་ལན་ལས་ལོགས་སུ་་་
ཡང་དག་མཐའི་རྩོད་ལན་གསུངས་པ་ནི་དེ་ཁ་བསྐངས་པའི་དོན་ཡིན་ཞེས་་་་་་་
པའམ། ཡང་ན་སློབ་དཔོན་སྤྱི་ལ་བྱེད་ན་གསུམ་ཀ་སྡུད་ན་ཡུམ་གྱི་མདོ་དང་
ཟློས་པར་འགྱུར་ཞེས་པའི་དོགས་པ་ཐ་མ་རྗེ་བཙུན་གྱི་དགོས་འབྲེལ་གྱི་གཞུང་དུ།
བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་དགོས་པ་ཡིན། །ཞེས་པས་
གཅོད་ཀྱང་གཞི་གཉེན་རྣམ་པ་གང་རུང་རེ་རེ་ཁོ་ན་སྡུད་ན་འབད་པ་དོན་མེད་་་
པ་སོགས་ཀྱི་དོགས་པ་དང་པོ་གཅོད་ཚུལ་སློབ་དཔོན་རྣམས་ཀྱིས་ཁ་བསྐངས་པ་་
ཡིན་ཞེས་ཀྱང་ཆོག་སྟེ། རྗེ་གུང་ཐང་བའི་སྦས་དོན་གསལ་བའི་སྒྲོན་མེར།
བསྟན་བཅོས་རྩོམ་པ་དགོས་མེད་ཀྱི་རྩོད་ལན་འདི་སློབ་དཔོན་སོགས་ཀྱིས་ཁ་་་་་
བསྐངས་པ་ཡིན་ལ། མདོ་དང་ཟློས་པའི་རྩོད་ལན་རྗེ་བཙུན་རང་གིས་དངོས་སུ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：163.
གསུངས་པ་ཡིན་ནོ། །ཞེས་གསུངས་པས་སོ། །ཞེས་ཟེར་བས་དཔྱད་པར་བྱའོ། །
དྲི་བ། ཡུམ་བར་མ་ལས། རབ་འབྱོར་ཐམས་ཅད་ཤེས་པ་ཉིད་ནི་
ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ་ཞེས་སོགས་ཀྱི་སྐབས་
སུ་གཞི་ཤེས་ལམ་ཤེས་གཉིས་རྣམ་བཞག་རྟེན་གྱི་དབང་དུ་བྱས་ན་རིམ་་
བཞིན་ཉན་རང་བྱང་སེམས་གཉིས་ཀྱི་ལམ་དུ་འཇོག་ཚུལ་ཇི་ལྟར་ཡིན།
ལན། གཞི་ཤེས་ནི་རྣམ་བཞག་རྟེན་དང་སྐྱེ་བའི་རྟེན་གཉིས་ཀྱི་ནང་ནས་
སྔ་མའི་དབང་དུ་བྱས་པའི་ཉན་རང་གི་ལམ་དང་། ལམ་ཤེས་ནི་དེ་བཞིན་དུ་སྔ་
མའི་དབང་དུ་བྱས་པའི་བྱང་སེམས་ཀྱི་ལམ་ཡིན་པའི་ཕྱིར་ཏེ། དཔེར་ན་རྒྱུད་
དུས་འཁོར་གྱི་གྲྭ་ཚང་ལྟ་བུ་ལ་མཚོན་ན། དེ་དང་དེའི་གྲྭ་བ་ཞིག་བྱེད་པ་ལ་ངེས་
པར་བསླབ་དགོས་ལ་དེ་ལས་ལྷག་མི་དགོས་པ་ཞིག་ལ་དེ་དང་དེའི་ཐུན་མོང་མ་་་
ཡིན་པའི་འདོན་ཆ་ཟེར་ཡང་། འདོན་ཆ་དེ་ཡོད་པ་ལ་གྲྭ་ཚང་དེ་དང་དེའི་གྲྭ་བ་
ཞིག་ཡིན་མི་དགོས་པ་བཞིན། ཉན་རང་གིས་ཉེར་ཞི་ཙམ་སྒྲུབ་པ་ལ་གཞི་ཤེས་
ངེས་པར་དགོས་ཤིང་། བྱང་སེམས་ཀྱིས་རིགས་ཅན་གསུམ་གྱི་དོན་སྒྲུབ་པ་ལ་
ལམ་ཤེས་ངེས་པར་དགོས་པས་རྟེན་གྱི་གང་ཟག་སོ་སོའི་ཐུན་མོང་མ་ཡིན་པའི་་་་
བགོ་སྐལ་ལྟ་བུར་རྣམ་པར་བཞག་པས་དེ་ལྟར་བཤད་པའི་ཕྱིར་ཏེ། རྣམ་བཤད་
ལས། སྐབས་འདིར་གཞི་ཤེས་ཉན་རང་གི་མངོན་རྟོགས་སུ་བཤད་པ་ཇི་ལྟར་ཞེ་
ན། རྣམ་བཞག་གི་རྟེན་ཐ་དད་པ་ཙམ་དུ་ཟད་དེ། ཞེས་པ་ནས། མཁྱེན་པ་སོ་
སོའི་ལག་རྗེས་མི་འདྲ་བའི་རྣམ་བཞག་ཐ་དད་པའོ། །ཞེས་གསུངས་པའི་ཕྱིར་
རོ། །གཞི་ཤེས་དང་ལམ་ཤེས་རྣམ་བཞག་རྟེན་གྱི་དབང་དུ་བྱས་ན། རིམ་བཞིན་
ཉན་རང་དང་བྱང་སེམས་ཀྱི་ལམ་དུ་བཤད་པ་མ་གཏོགས། སྤྱིར་གཞི་ཤེས་ཀྱི་ས་
མཚམས་ཉན་ཐོས་མཐོང་ལམ་ནས་སངས་རྒྱས་ཀྱི་སའི་བར་དང་། ལམ་ཤེས་ཀྱི་
ས་མཚམས་ཐེག་ཆེན་མཐོང་ལམ་ནས་སངས་རྒྱས་ཀྱི་སའི་བར་དུ་འཇོག་པར་་་་་



• 164. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྣམ་བཤད་དང་ཡིག་ཆ་སོགས་ལས་སྐབས་དུ་མར་གསུངས་ལ། འོན་ཀྱང་།
འདི་ལ་ཁ་ཅིག བྱང་སེམས་ལ་གཞི་ཤེས་དང་། ལམ་ཤེས་དང༌། སངས་རྒྱས་ལ་
མཁྱེན་པ་གསུམ་ཀ་མཚན་ཉིད་པ་ཡོད་པར་བཤད་པ་མི་འཐད་དེ། གསེར་ཕྲེང་
དོན་བདུན་ཅུ་ལས། བྱང་སེམས་ལ་གཞི་ཤེས་དང་ལམ་ཤེས་དང་སངས་རྒྱས་ལ་
མཁྱེན་པ་གསུམ་ཀ་མཚན་ཉིད་པ་ཡོད་པར་སྨྲ་བ་ནི་མི་འཐད་དེ། མཆོད་བརྗོད་
དུ་མཁྱེན་གསུམ་གྱི་རྟེན་དང་བྱེད་ལས་མི་འདྲ་བར་གསུངས་ཤིང༌། ལུས་རྣམ་
བཞག་ཏུ་ཡང༌། ཐུབ་པའི་རྣམ་ཀུན་མཁྱེན་པ་ཉིད། །ཅེས་དང་། བྱང་ཆུབ་
སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །ཅེས་དང་།
ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་
རྟེན་ངེས་པ་ཅན་དུ་མཛད་པ་དང༌། མདོ་ལས་ཀྱང་། རྟེན་སོ་སོའི་རྒྱུད་དང་
འབྲེལ་བར་གསུངས་པའི་ཕྱིར་རོ། །དེས་ན་བྱང་སེམས་དང་སངས་རྒྱས་ལ་གཞི་
ཤེས་ཡོད་པར་གསུངས་པ་ནི་གཉེན་པོ་གཞི་ཤེས་ལ་དགོངས་ཤིང་དེ་ནི་སྤང་བྱའི་
སྒོ་ནས་མི་བཏགས་པའོ། །ཞེས་དང་། སངས་རྒྱས་ལ་མཁྱེན་གསུམ་གྱི་མཚན་
ཉིད་སོགས་བཤད་པ་ནི་གཞི་གཉེན་རྣམ་པ་གསུམ་ཇི་ལྟ་བ་བཞིན་རྟོགས་པ་ཙམ་
ལ་དགོངས་ཀྱི་མཚན་ཉིད་པ་མིན་ཏེ། དཔེར་ན་འཁྲུལ་བའི་གནས་ལུགས་ཇི་ལྟ་
བ་བཞིན་རྟོགས་པ་ཡིན་ཀྱང་འཁྲུལ་ཤེས་སུ་མི་འགྲོ་བ་བཞིན་ནོ། །ཞེས་དང་།
དེས་ན་འཕགས་པ་དང་སློབ་དཔོན་གྱིས་མཁྱེན་གསུམ་དུ་མངོན་རྟོགས་མཐའ་་་་
དག་འདུས་པའི་ཤེས་བྱེད་དུ་ཡུམ་བར་མ་དྲངས་བའི་དགོངས་པ་ཡང་ཐེག་པ་་་་་
གསུམ་གྱི་ལམ་ཐམས་ཅད་མཁྱེན་གསུམ་དུ་ཡིན་པའི་ཚུལ་གྱིས་བསྡུ་བར་བཞེད་
ནས་ཡིན་ནོ། །ཞེས་གསུངས་པའི་ཕྱིར་ཟེར། ཡང་ཁ་ཅིག་ལམ་ཤེས་ཡིན་ན་སློབ་
ལམ་ཡིན་པས་ཁྱབ་སྟེ། གསེར་ཕྲེང་ལས། ལམ་ཤེས་ཀྱི་མཚན་ཉིད་ནི་ལམ་
གསུམ་རང་བཞིན་མེད་པར་རྟོགས་ཤིང་རྫོགས་སྨིན་སྦྱངས་ནས་ཡང་དག་མཐའ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 165.
མངོན་དུ་བྱེད་པའི་སློབ་ལམ་མོ། །ཞེས་གསུངས་པའི་ཕྱིར་ཟེར་རོ། །
ཡང་ཁ་ཅིག གཞི་ཤེས་དང་ལམ་ཤེས་ལ་འཕགས་ལམ་གྱིས་ཁྱབ་པར་
བཤད་པ་མི་འཐད་དེ། གསེར་ཕྲེང་ལས། གང་དག་གཞི་ཤེས་དང་ལམ་ཤེས་ལ་
འཕགས་པའི་རྟོགས་པས་ཁྱབ་པར་སྨྲ་བའི་ཤེས་བྱེད་དྲངས་པ་རྣམས་མི་འགྲོ་བ་
དང༌། ཞེས་དང་། ལམ་ཤེས་ལ་ནི་སེམས་བསྐྱེད་སྔོན་དུ་འགྲོ་དགོས་པས་དེའི་
སྐད་ཅིག་གཉིས་པ་ནས་ལམ་ཤེས་འདོད་པར་བྱའོ། །མདོར་ན་གཞི་ཤེས་དང་
ལམ་ཤེས་ལ་འཕགས་པའི་རྟོགས་པས་ཁྱབ་པར་རྒྱན་གྱི་འགྲེལ་བ་གང་ནས་ཀྱང་་
མ་བཤད་དོ། །ཞེས་གསུངས་པའི་ཕྱིར་ཟེར་ལ། ཁ་ཅིག་དེ་མི་འཐད་དེ། ཕར་
ཕྱིན་སྐབས་གཉིས་པའི་མཐའ་དཔྱོད་ལས། རྩ་བར་འདོད་ན། མཁྱེན་གསུམ་
འཕགས་ལམ་མ་ཡིན་པར་ཐལ། གཞི་ཤེས་ལམ་ཤེས་ལ་ཚོགས་ལམ་སོགས་ཡོད་
པའི་ཕྱིར། འདོད་མི་ནུས་ཏེ། དེ་གསུམ་གང་རུང་རྒྱུད་ལྡན་གྱི་སོ་སྐྱེས་མེད་པའི་
ཕྱིར། ཉི་སྣང་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་
ཐམས་ཅད་མཁྱེན་པ་ཉིད་གསུམ་གྱི་ཐུན་མོང་མ་ཡིན་པའི་ཡོན་ཏན་ཉེ་བར་་་་་་་་
འགོད་པ་སྔོན་དུ་འགྲོ་བས། ཞེས་གསུངས་པའི་ཕྱིར། ཞེས་གསུངས་པའི་ཕྱིར་
ཟེར། འདིའི་སྐབས་སུ་གུང་ཐང་བློ་གྲོས་ཀྱི་ཕར་ཕྱིན་སྐབས་གཉིས་པ་ལས།
ཡིག་ཆར། གསེར་ཕྲེང་ལས་ཀྱང༌། འདིའི་ལུགས་ཙམ་བཤད་དོ། །ཞེས་པས་
ལམ་ཤེས་ཚོགས་ལམ་ནས་བཞག་པ་གསེར་ཕྲེང་གི་དགོངས་པ་མིན་པར་བསྟན་་་
ཏོ། །ཞེས་གསུངས་ལ། འོན་ཀྱང༌། བསེ་ངག་དབང་བཀྲ་ཤིས་ཀྱི་ཕར་ཕྱིན་ཟིན་
བྲིས་ལས། གསེར་ཕྲེང་ལས་ཡུམ་གསུམ་གནོད་འཇོམས་ཀྱི་ལུགས་བཀོད་ནས།
ཉན་རང་གི་ལམ་རྣམས་གཞི་ཤེས་དང༌། བྱང་སེམས་ཀྱི་ལམ་རྣམས་ལམ་ཤེས་སུ་
གསུངས་ལ། རྒྱ་གར་ནའང་འདི་འདྲའི་ལུགས་མང་ལ། བོད་འདིར་ཡང་ཡིག་ཆ་
རྩོམ་མཁན་དུ་མས་གཞི་ཤེས་དང་ལམ་ཤེས་ལ་འཕགས་ལམ་མི་དགོས་ཟེར་་་་་་་



166 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཁན་མང་ཡང་། རང་རེའི་ཡིག་ཆ་གསར་རྙིང་གཉིས་ཀྱིས། རྣམ་བཤད་ལ་
བརྟེན་ནས་གཞི་ཤེས་དང་ལམ་ཤེས་གཉིས་ལ་འཕགས་ལམ་དགོས་གསུངས་ལ།
དེའི་རྒྱུ་མཚན་ཡང་། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་
ནས་ཞེས་པའི་ལུང་འདི་ལ་ཐུགས་རྩེ་གཏད་ནས་དེ་ལྟར་གསུངས་ལ། དེ་ལས་
གཞན་པའི་གཞི་ཤེས་ལམ་ཤེས་གཉིས་ལ་འཕགས་ལམ་དགོས་པའི་མདོ་ལུང་་་་་་་
གསལ་བོ་མི་སྣང་། ཞེས་གསུངས་པས་དཔྱད་གཞིར་སྣང་ངོ་། །ཡང་ཁ་ཅིག་གིས།
གསེར་ཕྲེང་ལྟར་ན་གཞི་ཤེས་དང་ལམ་ཤེས་སངས་རྒྱས་ཀྱི་སར་མི་འཇོག་པར་་་་་
གོང་དུ་དྲངས་བའི་གསེར་ཕྲེང་གི་ལུང་དེ་དག་གིས་འགྲུབ་པའི་ཕྱིར་ཟེར་ལ།
ཡང་གསེར་ཕྲེང་ལས། ཉེར་གཅིག་པ་མཁྱེན་པའི་སྡེ་ཚན་ནི། རྣམ་མཁྱེན་དང་
རྩ་བའི་དང་ཞེས་བྱ་བའི་སྒྲས་བསྡུས་པ་ལམ་ཤེས་དང་ལ་སོགས་པས་གཞི་ཤེས་་་་
སྔར་བཤད་པ་དེ་དག་ཀྱང་འདིའི་ཡོན་ཏན་གྱི་སྡེ་ཡིན་ནོ། །ཞེས་ཀྱང་གསུངས་
པས་དཔྱད་པར་འཚལ། །
ཡང་ཁ་ཅིག་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་་་་
ཆོས་ཅན། ཉན་ཐོས་གྱི་ལམ་ཡིན་པར་ཐལ། ཉན་ཐོས་ཀྱི་ལམ་གང་ཡིན་པ་དང་
ཞེས་པའི་དངོས་བསྟན་ཀྱི་ཉན་ཐོས་ཀྱི་ལམ་ཡིན་པའི་ཕྱིར་ཟེར་བ་ལ། ཡང་ཁ་
ཅིག་གིས་འདི་ལ་རྗེ་ཡབ་སྲས་ཀྱི་བཞེད་པ་མི་མཐུན་ཏེ། གསེར་ཕྲེང་དང་རྣམ་
བཤད་ལྟར་ན་ཁྱབ་མེད་དང༌། རྟོགས་དཀའི་སྣང་བ་ལྟར་ན་འདོད་ལན་
འདེབས་དགོས་པའི་ཕྱིར། ཟུར་སྔ་མ་དེར་ཐལ། གསེར་ཕྲེང་ལྟར་ན་དེའི་དངོས་
བསྟན་གྱི་བསྐྱེད་བྱར་བཤད་པའི་ཉན་ཐོས་ཀྱི་ལམ་དང་ཤེས་བྱར་བཤད་པའི་་་་་
ཉན་ཐོས་གྱི་ལམ་གཉིས་ཀྱི་སྔ་མ་དེ་ཡིན་ན། ཉན་ཐོས་ཀྱི་ལམ་བཏགས་པ་པས་
ཁྱབ་ཅིང་། ཕྱི་མ་དེ་ཡིན་ན་ཉན་ཐོས་ཀྱི་ལམ་མཚན་ཉིད་པ་ཡིན་པས་ཁྱབ་པ་
གང་ཞིག རྣམ་བཤད་ལྟར་ན་དེ་གཉིས་གང་རུང་ལ་ཉན་ཐོས་ཀྱི་ལམ་བཏགས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 167 .
པ་བས་ཁྱབ་པའི་ཕྱིར། དང་བོ་གྲུབ་སྟེ། སྐྱེད་པ་དང་ཤེས་པའི་དོན་དེའི་རྟོགས་
རིགས་རང་རྒྱུད་ལ་སྐྱེད་པ་དང་དེའི་ལམ་དངོས་གཞན་ལ་སྟོན་ཚུལ་ཤེས་པ་ལ་་་་
བྱེད་པའི་ཕྱིར་དང༌། གསེར་ཕྲེང་ལས། བསྐྱེད་བྱར་བཤད་པའི་ལམ་འོག་མ་
གཉིས་བཏགས་པ་བ་དང་ཤེས་བྱར་བཤད་པའི་ལམ་གསུམ་ཀ་ཡང་མཚན་ཉིད་་་
པའོ། །ཞེས་གསུངས་པའི་ཕྱིར་ཏེ། ལམ་འོག་མ་གཉིས་ནི་ཉན་རང་གི་རྟོགས་
རིགས་སུ་གནས་པའི་ཐེགཆེན་གྱི་ལམ་གཉིས་ལ་བྱེད་དགོས་པའི་ཕྱིར། གཉིས་
པ་གྲུབ་སྟེ། བསྐྱེད་པ་དང་ཤེས་པ་གཉིས་རིམ་བཞིན་དེའི་རྟོགས་རིགས་རྒྱུད་ལ་
བསྐྱེ ད་པ་དང་མངོན་སུམ་དུ་རྟོགས་པ་ལ་བྱེད་པའི་ཕྱིར་ཏེ། རྣམ་བཤད་ལས།
ལམ་གསུམ་པོ་ཐམས་ཅད་དང་པོར་རྒྱུད་ལ་བསྐྱེད་པར་བྱ་ཞིང་དེ་ནས་ལམ་་་་་་་
ཐམས་ཅད་མངོན་སུམ་དུ་ཤེས་པར་བྱའོ། །ཞེས་འབྲུ་སྣོན་མཛད་པའི་ཕྱིར།
ཡིག་ཆར་ཡང་འདི་དང་མཐུན་ཏེ། དེར་གང་ཟག་གི་བདག་མེད་རྟོགས་པའི་
གཞི་ཤེས་དེ་འདིར་བསྟན་ཤེས་བྱ་ཉན་ཐོས་ཀྱི་ལམ་ཡིན་ཀྱང་ཉན་ཐོས་ཀྱི་ལམ་་་
མ་ཡིན་པར་བཤད་པའི་ཕྱིར། རྩ་བའི་རྟགས་ཟུར་ཕྱི་མ་ཡང་དེར་ཐལ། རྟོགས་
དཀའི་སྣང་བ་ལས། དེ་ཡང་གང་ཟག་གི་བདག་མེད་ཙམ་རྟོགས་པའི་ཡེ་ཤེས་ནི་
ཉན་ཐོས་ཀྱི་ལམ་ཡིན་ཏེ། ཉན་ཐོས་ཀྱི་མྱང་འདས་དངོས་སུ་ཐོབ་བྱེད་ཀྱི་ལམ་
ཡིན་པའི་ཕྱིར་རོ། །ཞེས་དང༌། དེས་ན་ཡེ་ཤེས་དེ་ཉན་ཐོས་ཀྱི་ལམ་ཡིན་ཞིང་།
དེ་བྱང་སེམས་ལའང་ཡོད་པ་སོགས་ལ་དགོངས་ནས་ཉན་ཐོས་ཀྱི་ལམ་གང་ཡིན་་
པ་དང་། ཞེས་སོགས་དང་། ཐེག་པ་གསུམ་ཆར་ཐོབ་པའི་རྒྱུ། །ཞེས་སོགས་
གསུངས་པ་ཡིན་གྱི་ཞེས་གསུངས་པའི་ཕྱིར་ཏེ། སྐྱེད་ཤེས་སྒོམ་བྱུང་གིས་སྐྱེད་
ཅིང་ཐོས་བསམ་གྱིས་ཤེས་པའི་དོན་དུ་བཤད་པའི་ཕྱིར་ཞེས་ཟེར་རོ། །



• 168. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲི་བ། ཉན་རང་གི་སྤངས་རྟོགས་རྫོགས་ཚུལ་བཤད་པ་ལ་གསེར་
ཕྲེང་དང་རྣམ་བཤད་སོགས་མི་མཐུན་པ་ཨེ་ཡོད། །
ལན། ཡོད་དེ། གསེར་ཕྲེང་ལས་དེ་དག་གི་རྟོགས་རིགས་ས་དང་པོ་དང་
སྤངས་བའི་རིགས་ས་བརྒྱད་པར་རྫོགས་པར་བཤད། རྣམ་བཤད་ལས་དེ་གཉིས་
ཀ་སངས་རྒྱས་ཀྱི་སར་རྫོགས་པར་བཤད་པའི་ཕྱིར། དང་པོ་གྲུབ་སྟེ། གསེར་
ཕྲེང་ལས། དེས་ན་རང་གི་ལུགས་ནི་ཉོན་སྒྲིབ་སྤངས་པ་ས་བརྒྱད་པར་རྫོགས་ཏེ།
དེ་ནས་ཉོན་ཡིད་གཏན་མི་འབྱུང་བའི་ཚུལ་གྱིས་གནས་འགྱུར་བའི་ཕྱིར། གང་
ཟག་གི་བདག་མེད་རྟོགས་པ་ས་དང་པོར་རྫོགས་ཏེ། དེར་བདག་མེད་མཐའ་
དག་མངོན་སུམ་སུ་རྟོགས་པའི་ཕྱིར་རོ། །དེས་ན་ས་ལྷག་མར་དེའི་གོམས་པ་
ཁྱད་པར་དུ་འགྲོར་ཡོད་ཀྱང་སྔར་མ་རྟོགས་པ་རྟོགས་པར་བྱར་མེད་དེ། དཔེར་
ན་ཤར་རིའི་རྩེར་ཉི་མ་ཤར་མ་ཐག་པའི་ཚེ་དཀྱིལ་འཁོར་ཡོངས་སུ་རྫོགས་ཀྱང་་་
བགྲོད་པ་མ་རྫོགས་པ་བཞིན་ནོ། །ཞེས་གསུངས་པའི་ཕྱིར་རོ། །
གཉིས་པ་གྲུབ་སྟེ། རྣམ་བཤད་ལས། དེས་ན་ཉི་ཁྲི་སྣང་བར། གཞན་ཡང་
རྒྱུན་དུ་ཞུགས་པ་ནས་རང་སང་ས་རྒྱས་ཀྱི་བར་གྱི་ཤེས་པ་དང༌། སྤོང་བ་གང་
ཡིན་པ་དེ་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའི་བཟོད་་་
པ་ཡིན་ནོ་ཞེས་གསུངས་པ་ཡིན་ནོ། །བཟོད་པ་གང་ཡིན་ཞེ་ན། སྡུག་བསྔལ་ལ་
ཆོས་ཤེས་པའི་བཟོད་པའོ། །འདི་གང་ལས་ཤེས་ཤེ་ན། ལམ་གཞན་ཁྱད་པར་
ཡོད་པ་ཡིན་ན། རིགས་དང་དབང་བོ་དང་ཚོགས་ཁྱད་ཞུགས་པར་འགྱུར་བའི་
ཕྱིར་རོ། །བྱང་ཆུབ་སེམས་དཔའི་བཟོད་པའི་བྱེད་པར་གཞན་རྣམས་ཀྱི་རྟོགས་
པའི་བྱེད་པ་མ་ལུས་པ་འདུས་པར་གྱུར་པའི་ཕྱིར་དེ་དག་གི་ཤེས་པ་དང་སྤངས་་་
པ་གང་ཡིན་པ་དེ་དེའི་བཟོད་པ་ཡིན་གྱི། རྟོགས་པའི་ཚད་འདི་ཙམ་མ་ཡིན་ནོ་
ཞེས་བྱ་བ་ནི་རྣམ་གྲངས་གཞན་ཡིན་ནོ། །ཞེས་གསུངས་པའི་དོན་ལྟར་བཤད་དེ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 169 •
བྱང་སེམས་མཐོང་ལམ་པའི་སྡུག་བསྔལ་ལ་ཆོས་ཤེས་པའི་བཟོད་པའི་བྱེད་པར་་་
ཉན་རང་རྣམས་ཀྱི་གང་ཟག་གི་བདག་མེད་རྟོགས་པའི་བྱེད་པ་མ་ལུས་པ་འདུས་
པ་ལ་དགོངས་ནས་ཉན་རང་གི་སྤངས་རྟོགས་བྱང་ཆུབ་སེམས་དཔའི་བཟོད་པ་་་
དེར་འདུས་པའི་དོན་ཡིན་གྱི། གང་ཟག་གི་བདག་མེད་རྟོགས་པའི་ནུས་པ་མ་
ལུས་པ་མཐོང་ལམ་དུ་རྫོགས་པའི་དོན་ནི་མ་ཡིན་ནོ། །ཞེས་པའི་དོན་དུ་
གསུངས་པས་ཉན་རང་གི་སྤངས་པ་དང་རྟོགས་པ་གཉིས་ཀའམ། གང་རུང་རེ་
རེ་ས་དང་པོར་རྫོགས་པ་དེའི་བཞེད་པ་མ་ཡིན་གྱི། འོ་ན་ཅི་ཞེ་ན། ཉན་རང་
ལྟར་ཉོན་སྒྲིབ་དང་ཤེས་སྒྲིབ་གཟུང་རྟོག་རང་སངས་རྒྱས་ཀྱི་ཐུན་མོང་མ་ཡིན་་་་
པའི་སྤང་བྱར་བསྟན་པ་དེ་ཟད་པར་སྤོང་འདོད་ན་མཐོང་ལམ་གྱི་གནས་སྐབས་་
སུ་སྤོང་ནུས་པའི་ནུས་པ་ཡོད་པ་ལ་དགོངས་ནས་བྱང་ཆུབ་སེམས་དཔའི་བཟོད་
པའི་བྱེད་པར་གཞན་རྣམས་ཀྱི་རྟོགས་པའི་བྱེད་པར་འདུས་པར་བཤད་དོ། །
ནུས་པ་དེ་འདྲ་ཡོད་པའི་རྒྱུ་མཚན་གོང་དུ་ལམ་གཞན་ཆོས་ཐམས་ཅད་་་་་་
བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ཉན་རང་ལས་ཁྱད་ཞུགས་པ་་་་
ཡོད་པ་ཡིན་ན། དེའི་སྟེང་དུ་ཐེག་པ་ཆེན་པོའི་རིགས་དང་ལྡན་པ་དང་། དད་
སོགས་ཀྱི་དབང་བོ་ཤིན་ཏུ་རྣོ་བ་དང་། བསོད་ནམས་ཀྱི་ཚོགས་རྒྱ་ཆེན་པོའི་སྒོ་
ནས་ཉན་རང་ལས་ཁྱད་ཞུགས་པའི་ཕྱིར་རོ་ཞེས་རྒྱུ་མཚན་བཀོད་པའོ། །ཞེས་
དང༌། ཉི་ཁྲི་སྣང་བའི་ལུང་འདིའི་དོན་ནི། བྱང་ཆུབ་སེམས་དཔའི་སྦྱོར་ལམ་
བཟོད་པ་ལ་གནས་པ་ལྟ་བུས་ཉོན་སྒྲིབ་ཀྱི་ས་བོན་སྤོང་བ་ལ་གཙོ་བོར་འབད་ན།
མཐོང་ལམ་ཐོབ་པའི་ཚོད་དུ་ཉོན་སྒྲིབ་ཟད་པར་སྤོང་ནུས་ཤིང་དེ་སྤངས་པའི་་་་
རྣམ་གྲོལ་ལམ་ཐོབ་ནུས་པས། ཐེག་པ་ཆེན་པོའི་མཐོང་ལམ་ཆོས་བཟོད་ལ་
གནས་པ་དེས་ཀྱང་དེ་ལྟར་འབད་ན་སྔར་བཤད་པ་ལྟར་ཐོབ་པའི་བ་རྟག་པ་་་་་་
མཐའ་བཟུང་གི་ཚུལ་གྱིས་ལམ་གྱི་ནུས་མཐུ་བསྟན་པ་ཡིན་གྱི་དེ་ལྟ་མིན་པར་་་་་



• 170 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དམན་ལམ་སྔོན་དུ་མ་སོང་བའི་བྱང་སེམས་འཕགས་པས། ཉོན་སྒྲིབ་ཀྱི་ས་བོན་
ཟད་པར་སྤངས་པ་དང༌། དེའི་རྣམ་གྲོལ་ལམ་སངས་རྒྱས་མ་ཐོབ་པར་དུ་མི་
འབྱུང་བ་སློབ་དཔོན་གྱིས་ཀྱང་བཞེད་པ་ཡིན་ནོ། །ཞེས་གསུངས་པའི་ཕྱིར།
ཡིག་ཆར་ཡང་འདི་ཇི་ལྟ་བ་བཞིན་གསུངས་སོ། ། ན་
ལས་འདི་ལ་ཁ་ཅིག ཉན་རང་གི་རྟོགས་རིགས་རྫོགས་པ་ལ་རྟོགས་རིགས་དེ་
དག་གི་ནུས་པ་ཡང་རྫོགས་དགོས་པའི་ཕྱིར་དང་། ནུས་པ་རྫོགས་ཚད་ཀྱང་
རྟོགས་རིགས་དེ་དག་གིས་ཆོས་ཐམས་ཅད་ཅིག་ཆར་དུ་མངོན་སུམ དུ་རྟོགས་པ་
དེ་ཡིན་པའི་ཕྱིར་ཏེ། རྟོགས་པའི་ཆ་འདི་ཙམ་མ་ཡིན་ནོ། །ཞེས་པའི་དོན་གྲུབ་
པའི་ཕྱིར། ཞེས་ཟེར་བ་ལ། ཁ་ཅིག་དེ་མི་འཐད་དེ། ཉན་རང་གི་རྟོགས་རིགས་
རྫོགས་པ་ལ་རྟོགས་རིགས་དེ་དག་གི་ནུས་པ་རྫོགས་མི་དགོས་པའི་ཕྱིར། དེར་
ཐལ། དེ་དག་གི་རྟོགས་རིགས་རྫོགས་པའི་སེམས་ཅན་ཡོད་པའི་ཕྱིར་ཏེ། ཕར་
ཕྱིན་མཐའ་དཔྱོད་ལས། དེས་ན། སློབ་ལམ་ན་ཉན་རང་གི་སྤངས་རྟོགས་ཀྱི་
རིགས་རྫོགས་པའི་དགྲ་བཅོམ་གཉིས་ཡོད་ཀྱང་གང་ཟག་གི་བདག་མེད་དང་་་་་་
གཟུང་འཛིན་རྫས་གཞན་གྱིས་སྟོང་བར་རྟོགས་པའི་རྟོགས་རིགས་གཉིས་རྫོགས་་
པ་མེད་དེ། རྟོགས་རིགས་དེ་གཉིས་རྫོགས་པ་ད་ང། རྟོགས་རིགས་མཐར་ཕྱིན་
པ་དོན་གཅིག་ཡིན་པའི་ཕྱིར་ཏེ། ཉན་རང་དགྲ་བཅོམ་གཉིས་ཀྱིས་ཀྱང་རྟོགས་
པ་དེ་གཉིས་ཀྱི་རིགས་རྫོགས་པར་སངས་རྒྱས་ཀྱི་སར་བསྐྱེད་དགོས་པའི་ཕྱིར།
ཞེས་གསུངས་པའི་ཕྱིར་དང༌། ཕར་ཕྱིན་ཟིན་བྲིས་ལས་རང་རེའི་ཡིག་ཆ་འདིར་
ཉན་རང་དགྲ་བཅོམ་གཉིས་ཀྱིས་རང་གི་སྤངས་རྟོགས་ཀྱི་རིགས་རྫོགས་པ་ཡིན་་་
ཏེ། དེའི་རྒྱུ་མཚན་ཅི་ཞེ་ན། ཉན་རང་གི་སྤྲོངས་བ་དང་རྟོགས་པ་མཐར་ཐུག་
པའི་རྒྱུ་མཚན་གྱིས་ཡིན་ཞེས་ཞིབ་ཆ་ཕྱེ་ནས་ལན་འདེབས། ཞེས་གསུངས་པའི་
ཕྱིར། ཞེས་ཟེར། འདི་ལ་རྣམ་བཤད་རིན་ཆེན་གསལ་བའི་སྒྲོན་མེ་ལས། སྤངས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 171 .
རྟོགས་ཅི་རིགས་རྫོགས་པའི་དེ་ཡོད་པའི་དོན་ཡིན་ཟེར་རམ་དཔྱད་དགོས།
ཞེས་གསུངས་ལ། དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། དེ་ལ་
མཁས་པ་འགའ་ཞིག་གིས་ཡིག་ནོར་དུ་བཤད་ཀྱང་། མཁས་དབང་ངག་དབང་
བཀྲ་ཤིས་ཀྱིས། རང་རེའི་ཡིག་ཆ་འདིར། ཞེས་པ་ནས། ཞེས་གསུངས་པ་ནི་ཉ་
དཔོན་ཊཱིཀར། རྫོགས་པའི་དོན་ས་བརྒྱད་པར་ཐོབ་པའི་སྤངས་རྟོགས་དེ་བས་
ལྷག་པ་ཉན་རང་དགྲ་བཅོམ་ལ་མེད་ཀྱི་དེར་དེའི་སྤངས་རྟོགས་ཀྱི་རིགས་རྫོགས་་
པའམ་དེ་ཐོབ་པས་དེ་དག་གི་སྤངས་རྟོགས་ཀྱི་དོན་མཐར་ཕྱིན་པ་ཙམ་ལ་དེ་་་་་་
སྐད་ཟེར་རོ། །དེས་ན་ཨཱ་རྱའི་ལྟར་མི་ལེགས་ཀྱི་གནོད་འཇོམས་ལྟར་ལེགས་སོ། །
ཞེས་གསུངས་པ་དང་མཐུན་པས་ཡིག་ཆའི་འདི་ནི་སོར་བཞག་རུང་། དེ་ལྟར་ན་
ཉན་ཐོས་དགྲ་བཅོམ་ལྷག་མེད་པས་ཉན་ཐོས་དགྲ་བཅོམ་པའི་རྟོགས་པའི་་་་་་
རིགས་རྫོགས་ཀྱང༌། ཉན་ཐོས་ཀྱི་རྟོགས་རིགས་མ་རྫོགས་ཟེར་དགོས་པར་
འགྱུར་རོ། །ཞེས་གསུངས་པ་ལ།
ཡང་ཁ་ཅིག་གིས། ཉན་རང་གི་རྟོགས་རིགས་རྫོགས་པར་སངས་རྒྱས་ཐོབ་
དགོས་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། དེ་དག་གི་
རྟོགས་པ་རྫོགས་པ་ལ་དེ་ཐོབ་དགོས་པར་ཐལ། འདོད་པའི་ཕྱིར། ། འདོད་མི་
ནུས་ཏེ། ཉན་རང་གི་རྟོགས་པའི་ཡོན་ཏན་རྫོགས་པ་ལ་སངས་རྒྱས་ཀྱི་སར་ཕྱིན་
མི་དགོས་པའི་ཕྱིར་ཏེ་དེ་དག་གི་སྤངས་རྟོགས་ཀྱི་ཡོན་ཏན་རྫོགས་པ་ལ་དེ་་་་་་
ཕྱིན་མི་དགོས་པའི་ཕྱིར། གཞན་དུ་ན་ཉན་རང་དང་སངས་རྒྱས་གཉིས་སྤངས་
རྟོགས་མཐོ་དམན་གྱི་ཁྱད་པར་མེད་པར་ཐལ་ལོ།། ཞེས་ཟེར་ལ། རྣམ་བཤད་
རིན་ཆེན་གསལ་བའི་སྒྲོན་མེ་ལས། ཉན་རང་གི་རྟོགས་རིགས་ཅན་རང་གི་ཡོན་
ཏན་མ་ཡིན་པས་སློབ་ལམ་ན་དེ་དག་གི་སྤངས་རྟོགས་རྫོགས་པ་ཡོད་ཀྱང་སྤངས་
རྟོགས་ཀྱི་རིགས་རྫོགས་པ་མེད་པའི་ཞིབ་ཆ་བྱེད་དམ་དཔྱད། ཞེས་གསུངས་



• 172. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པས་དཔྱད་པར་བྱའོ། ། །
དྲི་བ། སྨོན་ལམ་ཡོངས་སུ་རྫོགས་པའི་ཚད་ཇི་ལྟར་ཡིན། །
ལན། རང་སངས་རྒྱས་པའི་སངས་རྒྱས་ཀྱི་ཞིང་ཁྱད་པར་ཅན་གྱི་གདུལ་
བྱའི་དོན་དུ་དམ་བཅའི་རྒྱུ་དགེ་བའི་རྩ་བའི་ནུས་པ་ཡོངས་སུ་རྫོགས་པ་དེ་སྨོན་་་་
ལམ་ཡོངས་སུ་རྫོགས་པའི་ཚད་ཡིན་ཏེ། རང་སངས་རྒྱས་པའི་ལོངས་སྤྲུལ་གྱི་
གདུལ་བྱའི་དོན་དུ་སྨོན་ལམ་ཡོངས་སུ་རྫོགས་པའི་ཕྱིར། དེ་ལ་ལོངས་སྐུ་དང་
སྤྲུལ་སྐུའི་དབང་དུ་བྱས་པའི་སྨོན་ལམ་རྫོགས་ཚད་གཉིས་ཡོད་དེ། རང་སངས་
རྒྱས་པའི་འཁོར་དུ་ཐེག་ཆེན་འཕགས་པ་ཤ་སྟག་འབྱུང་བར་དམ་བཅས་པའི་་་་་
དམ་བཅའི་རྒྱུ་དགེ་བའི་རྩ་བའི་ནུས་པ་ཡོངས་སུ་རྫོགས་པ་དེ་ལོངས་སྐུའི་དབང་
དུ་བྱས་པའི་སྨོན་ལམ་ཡོངས་སུ་རྫོགས་པའི་ཚད་ཡིན། སྤྲུལ་སྐུའི་ཞིང་ཁྱད་པར་
ཅན་གྱི་གདུལ་བྱའི་དོན་དུ་དམ་བཅས་པའི་དམ་བཅའི་རྒྱུ་དགེ་བའི་རྩ་བའི་ནུས་
པ་ཡོངས་སུ་རྫོགས་པ་དེ། སྤྲུལ་སྐུའི་དབང་དུ་བྱས་པའི་སྨོན་ལམ་ཡོངས་སུ་
རྫོགས་པའི་ཚད་ཡིན་ཏེ། དཔེར་ན་སྤྲུལ་སྐུ་འོད་དཔག་མེད་ཀྱིས་སློབ་ལམ་གྱི་
གནས་སྐབས་སུ་གང་དུ་སངས་རྒྱས་པའི་ཚུལ་བསྟན་པའི་ཞིང་དེར་སྐུ་དངོས་ཀྱི་
གདུལ་བྱའི་གཙོ་བོ་རྣམས་མངོན་ཤེས་དང་མི་ལྡན་པ་མེད་པར་མ་གྱུར་བ་དེ་་་་་་
སྲིད་དུ་བདག་འཚང་མི་རྒྱའོ་ཞེས་དམ་བཅས་པའི་དམ་བཅའི་རྒྱུ་དགེ་བའི་རྩ་་་་
བའི་ནུས་པ་ཡོངས་སུ་རྫོགས་པ་དེ་སྤྲུལ་སྐུ་འོད་དཔག་མེད་ཀྱི་དབང་དུ་བྱས་་་་་
པའི་སྨོན་ལམ་ཡོངས་སུ་རྫོགས་པའི་ཚད་ཡིན་པའི་ཕྱིར་རོ། །
སྐབས་འདིར་ཁ་ཅིག་ན་རེ། ལོངས་སྐུ་འོད་དཔག་མེད་ཆོས་ཅན། སྤྲུལ་སྐུ་
འོད་དཔག་མེད་ཀྱི་དབང་དུ་བྱས་པའི་སྨོན་ལམ་རྫོགས་ཚད་མངོན་དུ་མ་བྱས་་་
པར་ཐལ། ཡིག་ཆ་དེའི་ཕྱིར། འདོད་མི་ནུས་ཏེ། དེའི་རྒྱུད་ཀྱི་ཡོད་ཏན་མཐའ་
དག་མངོན་དུ་བྱས་པའི་ཕྱིར། མ་གྲུབ་ན། དེའི་གོ་འཕང་ཡང་མངོན་དུ་མ་བྱས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
173 .
པར་ཐལ་ལོ། །གཞན་ཡང་། ལོངས་སྤྲུལ་གཉིས་ཀའི་དབང་དུ་བྱས་པའི་སྨོན་
ལམ་རྫོགས་པའི་ཚད་མངོན་དུ་བྱས་པའི་གང་ཟག་གཅིག་མེད་པར་ཐལ། ཁྱོད་
ཀྱི་དམ་བཅའ་འཐད་པའི་ཕྱིར། འདོད་ན། སྟོན་པ་དང་རྒྱུད་གཅིག་པའི་བྱང་
སེམས་རྒྱུན་མཐའ་བ་ཆོས་ཅན། རང་དང་རྒྱུད་གཅིག་པའི་ལོངས་སྤྲུལ་གཉིས་
ཀའི་དབང་དུ་བྱས་པའི་དེ་མངོན་དུ་བྱས་པའི་གང་ཟག་མ་ཡིན་པར་ཐལ།
འདོད་པའི་ཕྱིར། འདོད་ན། རང་དང་རྒྱུད་གཅིག་པའི་སངས་འཕགས་ཀྱི་
རྫོགས་སྨིན་སྦྱངས་གསུམ་གྱི་ཚད་མངོན་དུ་བྱས་པའི་གང་ཟག་མ་ཡིན་པར་ཐལ་་་
ལོ། །ཞེས་ཟེར་ལ། མཁས་པ་འགའ་ཞིག་གིས་སྐབས་འདིའི་ཡིག་ཆའི་གསུངས་
ཚུལ་དེ་ནི་ལོངས་སྐུ་དང་སྤྲུལ་སྐུའི་དབང་དུ་བྱས་པའི་སྨོན་ལམ་རྫོགས་ཚད་ཀྱི་་་
གོ་དོན་སོ་སོར་ངོས་འཛིན་པའི་ཕྱིར་དུ་ཡིན་གྱི། སངས་རྒྱས་འཕགས་པ་ཡིན་ན།
ལོངས་སྤྲུལ་གཉིས་ཀའི་སྨོན་ལམ་རྫོགས་ཚད་དང་ཞིང་སྦྱངས་ཚད་གཉིས་ཀ་་་་་
མངོན་དུ་བྱས་པའི་ཁྱབ་པར་ཀུན་མ ཁྱེན་རང་གི་གཞུང་གིས་གྲུབ་པའི་ཕྱིར།།
སྐབས་བརྒྱད་པའི་ཡིག་ཆར་སངས་རྒྱས་མ་ཐག་པའི་རྒྱལ་བ་ཆོས་ཅན། ཁྱོད་
གདུལ་བྱ་ལ་དེ་ལྟར་འདུལ་དགོས་ཡོད་པར་ཐལ། ཁྱོད་གང་ལ་གང་འདུལ་གྱི་
སྨོན་ལམ་དང་ལོངས་སྤྲུལ་ཀྱི་ཞིང་སྦྱངས་མངོན་དུ་བྱས་པའི་སངས་འཕགས་་་་་་
ཡིན་པའི་ཕྱིར་ཏེ། ཁྱོད་སངས་འཕགས་ཡིན་ཕྱིར། ཞེས་གསུངས་པའི་ཕྱིར།།
ཞེས་ཟེར་བས་བརྟགས་པར་བྱའོ། ། །
དྲི་བ། སེམས་ཅན་ཡོངས་སུ་སྨིན་པའི་ཚད་ཇི་ལྟར་ཡིན།
ལན། ཡིག་ཆར། དུས་ཅིག་ཆར་དུ་ཞིང་བྱེ་བ་ཕྲག་བརྒྱར་སྐུའི་བཀོད་པ་
བྱེ་བ་ཕྲག་བརྒྱ་དང་དེ་རེ་རེའི་འཁོར་དུ་སེམས་ཅན་གྲངས་ལས་འདས་པ་ལ་་་་་
ཆོས་ཚིགས་བཅད་རེ་བསྟན་ནས་སྨིན་ལམ་ལ་འགོད་ནུས་པ་དེ་སེམས་ཅན་སྨིན་་
པའི་ཚད་ཡིན་ཏེ། བདག་ཅག་གི་སྟོན་པས་བདེན་བཞིའི་ཆོས་འཁོར་གྱི་བཟླས་



174. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་དང་པོ་ལ་ཀོ་དི་ནྱ་ལ་མཐོང་ལམ་སྐྱེས་ཚེ་གདུལ་བྱའི་རྒྱུད་ལ་ཆོས་འཁོར་་་་་་་
བསྐོར་བ་ལྷས་བསྒྲགས་ཏེ་མེ་ཏོག་གཏོར་བས། ལྔ་སྡེ་དང་ལྷ་བརྒྱད་ཁྲི་དེའི་སྔོན་
ལ་སྨིན་ལམ་དང་སྦྱོར་ལམ་པར་གསལ་བའི་ཕྱིར། ཞེས་གསུངས་པ་ལྟར་རོ། །
སེམས་ཅན་སྨིན་ཚུལ་དུ་མ་ཡོད་དེ། སྨིན་ལམ་ཞེས་པ་སྦྱོར་ལམ་ལ་བྱས་ཏེ། མདོ་
སྡེ་རྒྱན་ལས། ཇི་ལྟར་རྨ་དང་ཟས་ལ་དེ་དག་གི། ཞེས་སོགས་ལྟར་སྦྱོར་ལམ་གྱི་
ཚེ་ཟག་མེད་ཀྱི་ཆོས་སྐྱེ་བ་ལ་ཉེ་བས་ཤིང་ཏོག་སྨིན་པ་ལོངས་སྤྱོད་རུང་ལྟ་བུ་་་་་་
དང༌། སྤང་བྱ་མཐོང་སྤང་ཁ་བྲི་བ་ལ་ཉེ་བས་རྨ་སྨིན་པ་བརྡོལ་རན་པ་ལྟ་བུ་
ཡིན་ལ། མཐོང་ལམ་སྐྱེས་པ་ན་ཟག་མེད་ཀྱི་ཆོས་ལ་ལོངས་སྤྱོད་པའི་ཐོག་མ་
དང༌། མཐོང་སྤང་སྤངས་པ་ན་རྣག་བརྡོལ་བ་ལ་ཁ་བཏོད་པ་ལྟར་སྤང་བྱ་ལ་ཁ་
དོད་པ་ཡིན་ཞིང་གོས་རྒྱུ་སྤུན་གཉིས་ཀྱི་གཅིག་ཟད་པ་དང་འདྲ་བས་སྒོམ་སྤང་་་་
གོས་ཧྲུལ་ལྟ་བུར་གསུངས་སོ། །
སྨིན་པ་བརྒྱད་ཡང་ཡོད་དེ་། མདོ་སྡེ་རྒྱན་ལས། ལུས་ཅན་བྲལ་བར་སྨིན་
བྱེད་དེ་བཞིན་དུ། །ཡོངས་སྨིན་རབ་སྨིན་མཐུད་པར་སྨིན་བྱེད་གཞན། །ལེགས་
པར་སྨིན་བྱེད་རྟོགས་པར་སྨིན་བྱེད་དང༌། །རྟག་སྨིན་གོང་དུ་སྨིན་བྱེད་བཤད་
པར་འདོད། །ཅེས་གསུངས་པ་ལྟར། ལུས་ཅན་བྲལ་བར་སྨིན་པ་ནི། འཇིག་
རྟེན་པའི་ལམ་གྱི་མགོ་མནན་པ་ལྟ་བུ་མ་ཡིན་པར་སྤང་བྱའི་ས་བོན་དང་བྲལ་བ་
སྟེ། ཕྱོགས་གཅིག་སྤང་པ་མཐོང་ལམ་ནས་ཀྱང་འཇོག འདིའི་ཡོང་སུ་ཞེས་པ་མ་
ཚང་བ་མེད་པ་སྟེ་ཕྱོགས་རེ་ཙམ་མ་ཡིན་པར་སེམས་ཅན་མ་ལུས་པར་སྨིན་པར་་་་
བྱེད་པ་ཡོངས་སྨིན་དང༌། ཕྱི་རོལ་བ་རྣམས་ཁམས་འོག་མ་ལས་ཆགས་བྲལ་བྱས་
ཏེ་སྲིད་རྩེའི་བར་དུ་སོང་ཡང་སླར་ལྟུང་བའི་ཆོས་ཅན་ཡིན་ལ། འདིར་དེ་ལྟ་བུ་
མ་ཡིན་པར་རབ་ཏུ་སྨིན་པ་དང་། རང་རང་གི་བློ་དང་འཚམ་པར་ཆོས་བསྟན་
ནས་སྨིན་པ་ནི་མཐུན་པར་སྨིན་པ་དང་། རང་དོན་གཙོ་བོ་དང་གཞན་དོན་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 175.
ཞར་བྱུང་ལྟ་བུ་མ་ཡིན་པར་གུས་སྦྱོར་དང་རྟག་སྦྱོར་གྱི་བརྩོན་འགྲུས་གཉིས་ཀྱི་་་་
སྒོ་ནས་གཞན་དོན་གཙོ་བོར་བྱེད་པའི་ལེགས་སྨིན་དང༌། གཤེགས་པ་རྟོགས་
པའི་དོན་ཕྱིར་དང༌། ཞེས་པ་ལྟར་ལམ་གོང་མ་ཐོབ་པ་ལ་རྟོགས་པའི་སྒྲས་
བཤད་པས། འདིར་ཡང་རང་ཉིད་ལམ་གོང་མར་གཤེགས་ནས་གཞན་དེར་
འགོད་པ་ནི་རྟོགས་པར་སྨིན་པ་དང༌། རས་འགའ་ཙམ་མ་ཡིན་པར་ཕྱིན་ཅི་མ་
ལོག་པའི་ལམ་ལ་རྟག་ཏུ་འཁྲིད་པར་བྱེད་པའི་རྟག་སྨིན་དང༌། ཚོགས་ལམ་ནས་
སྦྱོར་ལམ་དེ་ནས་མཐོང་ལམ་དང་སྒོམ་ལམ་ལ་རིམ་གྱིས་འགོད་པ་ནི་གོང་ནས་་་་
གོང་དུ་སྨིན་པར་བྱེད་པ་སྟེ་བརྒྱད་དོ། ། 1:
སྐབས་འདིར་མཁས་དབང་ཆོས་རྗེ་དཔལ་ལྡན་གྱི་གསུང་ལས། བྱས་པ་ལ་
ཁོ་ན་རེ། སེམས་ཅན་སྨིན་པའི་ཚད་བཤད་པ་མི་འཐད་པར་ཐལ། དེ་ནི་ཕར་
ཕྱིན་མཐའ་དཔྱོད་དང་འགལ་བའི་ཕྱིར། ཡིག་ཆར་དུས་གཅིག་ཆར་དུ་ཞིང་བྱེ་
བ་ཕྲག་བརྒྱར་སྐུའི་བཀོད་པ་བྱེ་བ་ཕྲག་བརྒྱ་དང་། དེ་རེ་རེའི་འཁོར་དུ་སེམས་
ཅན་གྲངས་ལས་འདས་པ་ལ་ཆོས་ཚིགས་བཅད་རེ་བསྟན་ནས་སྨིན་ལམ་ལ་་་་་་་་
འགོད་ནུས་པ་དེ། སེམས་ཅན་སྨིན་པའི་ཚད་ཡིན་ཏེ། ཞེས་གསུངས་པའི་ཕྱིར་
ཟེར་ན། དེ་ནི་ཡི་གེ་ནོར་བའམ་ཡང་ན་དགོངས་པ་གང་ཡིན་ཞེས་དཔྱད་དགོས་
ཀྱི་ཚིག་ཟིན་ལྟར་ཁས་ལེན་མི་རུང་ཞིང་། རྣམ་བཤད་ཀྱི་དགོངས་པའང་གཏན་
ནས་མ་ཡིན་ཏེ། ནས། ཆོས་འཁོར་བསྐོར་ཡུལ་གྱི་གདུལ་བྱའི་གཙོ་བོར་གྱུར་
པའི་སེམས་ཅན་གྲངས་ལས་འདས་པ་སྒྲིབ་པ་སྤོང་རུང་དང་གཉེན་པོ་སྐྱེ་རུང་་་་
བར་སྨིན་པ་ལ་བྱེད་ཀྱི་སྔར་བཤད་པ་ལྟ་བུའི་སེམས་ཅན་གྲངས་མེད་པ་ལ་ཆོས་་་
ཚིགས་བཅད་རེ་བསྟན་ནས་སྨིན་ལམ་ལ་འགོད་ནུས་གྲོལ་ལམ་ལ་འགོད་མི་ནུས་
པའི་ཁྱད་པར་ཕྱེ་བ་མ་ཡིན་པའི་ཕྱིར་ཏེ། དེ་ལྟ་བུ་སེམས་ཅན་གྲངས་མེད་པ་ལ་
ཆོས་ཚིགས་བཅད་རེ་བསྟན་ནས་སྨིན་ལམ་ལ་འགོད་པ་དང་གྲོལ་ལམ་ལ་འགོད་



• 176 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པ་གཉིས་ལ་གཞན་དོན་འབད་མེད་ལྷུན་གྲུབ་ཏུ་འབྱུང་བ་ལ་ལྟོས་མི་ལྟོས་ཀྱི་་་་་
ཁྱད་པར་མེད་པའི་ཕྱིར་ཏེ། དེ་གཉིས་ཀ་གཞན་དོན་འབད་མེད་ལྷུན་གྲུབ་ཏུ་
འབྱུང་བ་ལ་ལྟོས་དགོས་པའི་ཕྱིར། ཞེས་གསུངས་པ་ལ། རྗེ་གུང་ཐང་བློ་གྲོས་ཀྱི་
ཕར་ཕྱིན་ལས། དཔལ་ལྡན་པ་ན་རེ། ཡིག་ཆར། སེམས་ཅན་སྨིན་པའི་ཚད་
བཤད་པ་ཚིག་ཟིན་ལྟར་ཁས་ལེན་མི་རུང་ཞིང་རྣམ་བཤད་ཀྱི་དགོངས་པ་གཏན་་་
ནས་མིན་ཟེར་བ་མི་འཐད་དེ། རྣམ་བཤད་ལས། དུས་གཅིག་ཏུ་ཞེང་བྱེ་བ་ཕྲག་
བརྒྱུར་སྐུའི་བཀོད་པ་གྲངས་དེ་སྙེད་དང་། རེ་རེའི་འཁོར་དུ་ཡང་སེམས་ཅན་
གྲངས་མེད་པ་འཕགས་པའི་ལམ་ལ་འགོད་པའི་སེམས་ཅན་ཇི་སྙེད་པ་དེ་སྙེད་་་་
རྣག་སྨིན་པ་བཏོལ་བས་ཆོག་པ་ལྟ་བུ་ཞེས་པས་རང་སངས་རྒྱས་པའི་འཁོར་གྱི་་་་
ཐོག་མར་ཆོས་ཚིགས་བཅད་རེ་བསྟན་ནས་འཕགས་ལམ་ལ་འགོད་རྒྱུའི་སེམས་་་
ཅན་རྣམས་ལ་ཆོས་ཚིགས་བཅད་རེ་བསྟན་ནས་རྣག་སྨིན་པ་བཏོལ་རུང་ལྟར་་་་་
སྨིན་ལམ་ལ་འགོད་པའམ་འགོད་ནུས་པ་ཟེར་དགོས་པའི་ཕྱིར་ཏེ། དེ་ཉིད་ལས།
དེ་འདྲའི་གདུལ་བྱ་དེ་ཉིད་སྨིན་གྲོལ་གཉིས་ཀྱི་ནང་ནས་སྨིན་ལམ་ལ་བཀོད་ཟིན་
ན། ཞེས་ཡང་དག་མཐའ་མངོན་དུ་བྱས་པའི་སྔོན་དུ་སྨིན་ལམ་ལ་བཀོད་པས་
ཆོག་གི་དེ་འདྲའི་གདུལ་བྱ་འཕགས་ལམ་ལ་བཀོད་པ་ལ་ཀུན་སློང་གི་རྟོག་པ་་་་་་
ལྡོག་པ་སོགས་དགོས་ཞེས་ཁྱད་པར་ཕྱེ་བའི་ཕྱིར། ཁོ་ན་རེ། དེ་ལྟ་བུའི་སེམས་
ཅན་གྲངས་མེད་པ་སྨིན་ལམ་ལ་བཀོད་ཀྱང་དེ་ལ་ཆོས་ཚིགས་བཅད་རེ་བསྟན་་
ནས་སྨིན་ལམ་ལ་འགོད་མི་ནུས་ཟེར་ན། ཆོས་ཚིགས་བཅད་རེ་བསྟན་ནས་
སེམས་ཅན་བརྒྱ་སྨིན་ལམ་ལ་འགོད་པའི་བྱང་སེམས་མེད་པར་ཐལ་བ་དང་།
ཡིག་ཆ་གསར་རྙིང་གཉིས་ཀའི་ཡི་གེ་ནོར་བར་ཐལ་ལོ། །དོན་ལ་ཡིག་ཆ་ནོར་
ཟེར་བ་འདྲ། རྣམ་བཤད་ལས། ཀུན་སློང་གི་རྟོག་པ་ཡོད་པ་དེ་སྲིད་དུ་མི་ནུས་
པས་ཞེས་པ་སྔར་གྱི་གདུལ་བྱ་དེ་ཡིན་གྱི་སྤྱིར་དུས་གཅིག་ཏུ་ཞིང་བྱེ་བ་ཕྲག་་་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，177 .
བརྒྱར་སྐུའི་བཀོད་པ་དེ་སྙེད་དང་དེ་རེ་རེའི་འཁོར་དེ་སྙེད་ལ་ཆོས་ཚིགས་བཅད་
རེ་བསྟན་ནས་འཕགས་ལམ་ལ་འགོད་ནུས་པའི་སེམས་ཅན་མེད་གསུངས་པ་་་་་་
མིན་ཏེ། ས་བཅུ་བ་བས་དེ་ལྟར་མཛད་པའི་ཕྱིར། དེར་མ་ཟད་བ་སྤུའི་ཁུང་བུ་
རེ་རེར་དེ་ལྟར་སྟོན་ཏེ། འཇུག་པ་ལས། བ་སྤུའི་ཁུང་བུར་བྱང་ཆུབ་སེམས་
རྣམས་དང་། །ལྷན་ཅིག་རྫོགས་སངས་རྒྱས་སྐུ་བགྲང་འདས་དང༌། །ཞེས་དང༌།
དེའི་སྦྱོར་ཊཱིཀ་ལས། བ་སྤུའི་ཁུང་བུ་རེ་རེར་སངས་རྒྱས་ཀྱི་སྐུ་གྲངས་མེད་པ་རེ་
རེ། ཞིང་ཡང་འཁོར་བྱང་ཆུབ་སེམས་དཔའ་བགྲང་བ་ལས་འདས་པས་བསྐོར་
བ་དང་། འགྲོ་བ་ལྔའི་འཁོར་རྣམས་ཀྱང་མ་འདྲེས་པར་སྐད་ཅིག་རེ་རེ་ལ་སྟོན་
ནུས་པའི་ཕྱིར། ཞེས་གསུངས་པའི་ཕྱིར། དེ་ལ་དགོངས་ནས་ཡིག་ཆར་བྱང་
སེམས་ས་བརྒྱད་པ་བ་ཆོས་ཅན་ནས། རང་གི་གདུལ་བྱ་སྨིན་པར་བྱས་པའི་གང་
ཟག་ཡིན་པའི་ཕྱིར། དེར་ཐལ། རང་གི་གདུལ་བྱ་སྨིན་པར་བྱེད་པའི་གང་ཟག་
ཡིན་པའི་ཕྱིར་ན་མ་ཁྱབ་ཅེས་དང་། མཆན་ལས། འདི་ལ་འོ་ན། ས་དགུ་བ་བ་
དེས་སྐད་ཅིག་མ་གཅིག་ལ་སྐུའི་བཀོད་པ་སྟོང་གསུམ་བྱེ་བ་འབུམ་གྱི་རྡུལ་སྙེད་་་་
སྟོན་པ་དང༌། གདུལ་བྱ་དེ་སྙེད་སྨིན་པར་བྱེད་ཀྱང་སྨིན་པར་མ་བྱས་པའི་ཞིབ་
ཆ་འཐད་པར་ཐལ་ལོ། །ཟེར་བར་ཞིབ་ཆ་མི་འཐད་ཅེས་མ་གསུངས་པའི་ཕྱིར།
དེས་ན་གདུལ་བྱ་སྨིན་པར་བྱས་པ་དང༌། སེམས་ཅན་སྨིན་པར་བྱས་པའི་གང་
ཟག་ཡིན་མིན་སྔར་གྱི་གདུལ་བྱ་ལྔ་སྡེ་ལྟ་བུ་ལ་བྱེད་ཀྱི་སྤྱིར་རང་གིས་སྨིན་པར་་་་་
བྱས་པའི་གདུལ་བྱ་ཡོད་པས་མིན་ཏེ། ས་བརྒྱད་པ་བ་རང་གི་གདུལ་བྱ་སྨིན་
པར་བྱས་པའི་གང་ཟག་མིན་ལ། རྒྱུན་མཐའ་བ་སེམས་ཅན་སྨིན་པར་བྱས་པའི་
གང་ཟག་ཡིན་པའི་རྒྱུ་མཚན་ཡོད་པའི་ཕྱིར། སྤྲུལ་བ་སྣ་ཚོགས་སྤྲུལ་ཚེ་དེ་དག་
སྤྲུལ་སྙམ་པའི་ཀུན་སློང་གི་རྟོག་པ་གཅིག་སྐྱེས་པས་རྟོག་པ་གཉིས་གཅིག་ཆར་སྐྱེ་
བར་ཐལ་བ་མེད་དོ། །ཞེས་རྒྱས་པར་བཀག་འདུག་ལ།



178 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། མཁས་དབང་དེའི་
དགོངས་པ་འཚོལ་དགོས་ཤིང༌། ཡིག་ཆའི་དེ་ནི་སྒྲ་སོར་བཞག་ལྟར་རུང་སྟེ།
རྣམ་བཤད་དང་ཡིག་ཆའི་གཞུང་དེ་དག་གི་དོན་ནི། ཚད་མ་གསུམ་མངོན་དུ་
བྱས་པའི་བྱང་སེམས་ས་བཅུ་བ་བས་སྐུ་ཞིང་བརྗོད་དུ་མེད་པའི་ཡང་བརྗོད་དུ་་་་
མེད་པའི་རྡུལ་དང་མཉམ་པར་སྤྲུལ་ཀྱང་རུང་། སྐུ་བྱེ་བ་ཕྲག་བརྒྱར་སྤྲུལ་ཀྱང་
རུང་། སྐུ་གཅིག་གི་འཁོར་དུ་སེམས་ཅན་གྲངས་མེད་པ་ལ་ཆོས་ཚིགས་བཅད་རེ་
བསྟན་ནས་སྨིན་ལམ་ལ་འགོད་ནུས་ཏེ་འཕགས་ལམ་ལ་འགོད་མི་ནུས་ཞེས་པའི་་
ཐ་སྙད་ཁས་ལེན་དགོས་པ་ལྟར་སྣང་ཞིང་། རྣམ་བཤད་ཀྱི་དེ་འདྲའི་གདུལ་བྱ་
དེ་ཉིད་སྨིན་གྲོལ་གཉིས་ཀྱི་ནང་ནས་སྨིན་ལམ་ལ་འགོད་ཟིན་ན་ཡང་དག་མཐའ་
མངོན་དུ་བྱ་བར་ཤུགས་ལ་བསྟན་པ་ཡིན་ནོ་ཞེས་པ་དེས་སེམས་ཅན་གྲངས་མེད་
སྨིན་ལམ་ལ་འགོད་ནུས་པའི་སེམས་ཅན་ཡོད་པར་བཤད་པ་ཡིན་གྱི། མེད་པར་
བཤད་པ་མ་ཡིན་པའི་ཕྱིར་ཏེ། དེས་དེའི་སྟེང་ནས་སེམས་ཅན་སྨིན་པའི་ཚད་
བཤད་པ་ཡིན་པའི་ཕྱིར། དེར་ཐལ། རྣམ་བཤད་དུ་སྔར་རྫོགས་སྨིན་སྦྱངས་
གསུམ་གྱི་ཚད་ལ་བཤད་ཚུལ་ཞིག་བཀོད་ནས་དང་པོ་འཐད། ་ བར་བ་ལ་ཞིབ་
བཤད་གནང་ནས་སེམས་ཅན་སྨིན་པའི་ཚད་བཤད་པའི་སྐབས་ཡིན་པའི་ཕྱིར།
གཞན་དུ་ན་རྣམ་བཤད་དུ་སེམས་ཅན་སྨིན་པའི་ཚད་དངོས་སུ་མ་བཤད་པར་་་་་
འགྱུར་བའི་ཕྱིར། དེས་ན་དོན་དེ་ལྟར་རྣམ་བཤད་ལས། དེས་ན་སྔ་མ་ནི་སྔར་
བཤད་པ་ལྟར་ཡིན་ལ། བར་བ་ནི་ནས་ཤུགས་ལ་བསྟན་པ་ཡིན་ནོ་ཞེས་པའི་
བར་དུ་གསུངས་པའི་ཕྱིར། དེས་ན་བྱང་སེམས་དེ་ཉིད་ཀྱིས་སེམས་ཅན་གྲངས་
མེད་སྨིན་ལམ་ལ་བཀོད་ཟིན་ན་བསླབ་རྒྱུ་གཞན་ལ་བསླབ་མི་དགོས་པར་དེ་མ་་་་
ཐག་དུ་ཡང་དག་མཐའ་མངོན་དུ་བྱས་པའི་དོན་ཡིན་ཏེ། ཡིག་ཆར་བྱང་སེམས་
རྒྱུན་མཐའ་བ་ཆོས་ཅན། ཁྱོད་དེ་ལྟ་བུའི་སེམས་ཅན་སྨིན་གྲོལ་གཉིས་ལས་སྨིན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 179.
ལམ་ལ་དེ་འདྲ་བའི་སེམས་ཅན་འགོད་པའི་གང་ཟག་ཡིན་པའི་ཕྱིར། དེར་ཐལ།
རྫོགས་སྨིན་སྦྱངས་གསུམ་བྱས་པའི་སེམས་ཅན་ཡིན་པའི་ཕྱིར། དེར་ཐལ། དང་
པོར་རྫོགས་སྨིན་སྦྱངས་གསུམ་བྱས། རྗེས་སུ་འདིར་བསྟན་ཡང་དག་མཐའ་
མངོན་དུ་བྱེད་པའི་གང་ཟག་ཡིན་པའི་ཕྱིར། ཞེས་སྒྲུབ་ནས་དེའི་ཤེས་བྱེད་དུ་
རྣམ་བཤད་ཀྱི་གཞུང་དེ་ཉིད་དྲངས་པས་སྒྲུབ་པའི་ཕྱིར། སེམས་ཅན་གྲངས་
མེད་འཇོག་ཚུལ་ལ་དུ་མ་ཡོད་པའི་དོན་ཡིན་པའི་ཕྱིར། དེས་ན་སེམས་ཅན་
གྲངས་མེད་སྨོན་ལམ་ལ་འགོད་ནུས་པ་དང་། འཕགས་ལམ་ལ་འགོད་ནུས་ཞེས་
པ་ནི་རང་གིས་སྨིན་པར་བྱས་པའི་སེམས་ཅན་གྲངས་མེད་སྨིན་ལམ་ལ་འགོད་པ་
དང་། རང་གིས་འཕགས་ལམ་ལ་འགོད་ནུས་པའི་སེམས་ཅན་གྲངས་མེད་
འཕགས་ལམ་ལ་འགོད་པས་མི་ཆོག་པའི་ཕྱིར། དཔེར་ན་བྱང་སེམས་ས་དགུ་བ་
བ་གཅིག་གིས་སྨིན་གྲོལ་ལམ་གཉིས་ཀ་ལ་འགོད་ནུས་པའི་སེམས་ཅན་གྲངས་་་་་
མེད་འཇོག་ཚུལ་ཡང་ཡོད། དེས་སྨིན་ལམ་ལ་འགོད་ཀྱང་འཕགས་ལམ་ལ་
འགོད་མི་ནུས་པའི་སེམས་ཅན་གྲངས་མེད་འཇོག་ཚུལ་ཡང་ཡོད། དེས་སྨིན་
གྲོལ་གྱི་ལམ་གང་ལ་ཡང་འགོད་མི་ནུས་པའི་དེ་ཡང་ཡོད་པའི་ཕྱིར། དེའི་དང་
པོ་ནི། ཞེས་པ་ནས། སེམས་ཅན་དེ་ཉིད་སྨིན་ལམ་ལ་ནམ་འགོད་ནུས་པར་གྱུར་
པ་དེའི་ཚེ་ས་བཅུ་བའི་ཡེ་ཤེས་ཐོབ་དགོས་པའི་ཕྱིར། ཞེས་སོགས་ཀྱིས་དེ་གསུམ་
ཡོད་པར་རྒྱས་པར་སྒྲུབ་ནས་དེའི་མཇུག་ཏུ་དེ་ཉིད་ལས། དེས་ན་ཚད་མ་གསུམ་
མངོན་དུ་བྱས་པའི་བྱང་སེམས་ས་བཅུ་བ་པ་མ་གཏོགས་དེ་མན་ཆད་ཀྱི་བྱང་་་་་་་
སེམས་གང་གིས་ཀྱང་རང་རང་གི་སྐབས་སུ་ཐོབ་སྐལ་གྱི་གྲངས་དེ་སྙེད་ཀྱི་གདུལ་
བྱ་དེ་ཉིད་སྨིན་པར་བྱས་པ་དང༌། སྨིན་ལམ་ལ་བཀོད་པའམ་འགོད་ནུས་ཀྱང་
འཕགས་ལམ་ལ་འགོད་མི་ནུས་ཞེས་ཁས་ལེན་དགོས་པའི་ཕྱིར། དེར་ཐལ། དེ་
དག་གིས་རང་རང་གི་གྲངས་དེ་སྙེད་ཀྱི་གདུལ་བྱ་དེ་ཉིད་འཕགས་ལམ་ལ་འགོད་



• 180 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པར་འགྱུར་བ་དེའི་ཚེ་ས་གོང་མར་བགྲོད་དགོས་པའི་ཕྱིར། དེ་ལྟར་ས་སོ་སོའི་
ཡོན ་ཏན་བཤད་པའི་མདོ་དང་བསྟན་བཅོས་མཐའ་དག་གིས་གྲུབ་པའི་ཕྱིར།
དེས་ན་དེ་མན་ཆད་ཀྱི་བྱང་སེམས་རྣམས་ཀྱིས་སྤྱིར་སེམས་ཅན་དང་སེམས་ཅན་་
གྲངས་མེད་གང་ཡང་སྨིན་པར་བྱ་བ་དང༌། སྨིན་ལམ་ལ་འགོད་པའི་ཐ་སྙད་མི་
ཐོབ་སྟེ། ཡིག་ཆར་བྱང་སེམས་ས་བརྒྱད་པ་བ་ཆོས་ཅན། སེམས་ཅན་སྨིན་པའི་
ཚད་མངོན་དུ་བྱས་པའི་གང་ཟག་ཡིན་པར་ཐལ། སེམས་ཅན་སྨིན་པར་བྱས་
པའི་གང་ཟག་ཡིན་པའི་ཕྱིར། དེར་ཐལ། རང་གི་གདུལ་བྱ་སྨིན་པར་བྱས་པའི་
གང་ཟག་ཡིན་པའི་ཕྱིར་ན་མ་ཁྱབ་སྟེ། སྐད་ཅིག་རེ་རེ་ལ་སྟོང་གསུམ་གྱི་འཇིག་
རྟེན་གྱི་ཁམས་འབུམ་གྱི་རྡུལ་ཕྲ་རབ་ཀྱི་གྲངས་སྙེད་སྨིན་པར་བྱེད་པའི་དེ་ཡིན་་་་
པའི་ཕྱིར། དེར་ཐལ། ཡོད་ཏན་དེ་སྙེད་བརྒྱ་ཕྲག་བཅུ་གཉིས་ཐོབ་པའི་ཕྱིར།
ཞེས་གསུངས་པའི་ཕྱིར། དེས་ན་བྱང་སེམས་དེས་སེམས་ཅན་གྲངས་མེད་སྨིན་
ལམ་ལ་འགོད་ནུས། - འཕགས་ལམ་ལ་འགོད་མི་ནུས་ཅེས་པའི་ཐ་སྙད་བཞག་
སའི་སེམས་ཅན་གྲངས་མེད་ནི། སེམས་ཅན་དང་བྱང་སེམས་རྣམས་ཀྱིས་ཇི་
སྲིད་དུ་ཀུན་སློང་གི་རྟོག་པ་ཡོད་པ་དེ་སྲིད་དུ་སྐུ་གཅིག་གི་འཁོར་དུ་སེམས་ཅན་
གྲངས་མེད་དེ་ཙམ་ཞིག་འཁོར་དུ་བསྡུས་ནས་སྨིན་ལམ་ལ་འགོད་ནུས་དེ་ལས་་་་
ལྷག་ཏུ་མི་ནུས། དེ་ཡང་འཕགས་ལམ་དུ་འགོད་མི་ནུས་ཞེས་པའི་གྲངས་མེད་
གཅིག་ལ་བློ་རྩེ་གཏད་ནས་རྫོགས་སྨིན་སྦྱངས་གསུམ་བྱས་པའི་བྱང་སེམས་ཀྱིས་་་
རང་གིས་སྨིན་པར་བྱས་པའི་ཞེས་པར། སྤྱིར་སྐུ་གཅིག་གི་འཁོར་དུ་སེམས་ཅན་
གྲངས་མེད་པ་འདུས་ཤིང་སྨིན་ལམ་ལ་འགོད་ནུས་འཕགས་ལམ་ལ་འགོད་མི་་་་་
ནུས་ཞེས་ཁས་ལེན་པ་དང་། དེ་མན་ཆད་ཀྱི་བྱང་སེམས་རྣམས་ཀྱི་དེ་གཉིས་
གང་ཡང་མི་ནུས་ཞེས་ཁས་ལེན་ན། རྣམ་བཤད་དང་ཡིག་ཆའི་དགོངས་པ་བླ་ན་
མེད་པ་ཡིན་ནོ། །དེས་ན་ཁ་ཅིག་གིས་དཔལ་ལྡན་པ་དགག་ཁུལ་བྱས་ནས་རྣམ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
181 .
བཤད་ཀྱི་དོན་རང་སངས་རྒྱས་བའི་འཁོར་གྱི་ཐོག་མར་ཆོས་ཚིགས་བཅད་རེ་་་་་
བསྟན་ནས་འཕགས་ལམ་ལ་འགོད་རྒྱུའི་སེམས་ཅན་གྲངས་མེད་སྨིན་ལམ་ལ་་་་་་
འགོད་ནུས་འཕགས་ལམ་ལ་འགོད་མི་ནུས་ཞེས་པའི་དོན་ཡིན་གྱི། སྤྱིར་དུས་
གཅིག་ཏུ་ཞིང་བྱེ་བ་ཕྲག་བརྒྱར་བཀོད་པ་དེ་སྙེད་དང༌། དེ་རེ་རེའི་འཁོར་དེ་
སྙེད་ལ་ཆོས་ཚིགས་བཅད་རེ་བསྟན་ནས་འཕགས་ལམ་ལ་འགོད་ནུས་པའི་་་་་་་
སེམས་ཅན་མེད་ཅེས་གསུངས་པ་མིན་ཏེ། ས་བཅུ་བ་བས་དེ་ལྟར་མཛད་པའི་
ཕྱིར་ཞེས་བཤད་པ་ཡང་འཕགས་ལམ་ལ་མ་འགོད་པའི་སེམས་ཅན་མི་འགོད་་་་་
ཅེས་པ་ཙམ་གྱི་དོན་དུ་འགྱུར་བས་འཐད་པར་མ་མཐོང་སྟེ། རྣམ་བཤད་དང་
ཡིག་ཆར། སྐུ་རེ་རེའི་འཁོར་དུ་སེམས་ཅན་གྲངས་མེད་པ་ལ་ཆོས་ཚིགས་བཅད་
རེ་བསྟན་ནས་འཕགས་ལམ་ལ་འགོད་ནུས་པའི་སེམས་ཅན་མེད་ཅེས་གསུངས་་་་
པ་མ་གཏོགས་ཡོད་པར་མ་གསུངས་པའི་ཕྱིར་ཞེས་གུང་ཐང་བློ་གྲོས་དེ་ཉིད་རྒྱས་
པར་དགག་འདུག་ལ། །
གཞན་ཡང་རྣམ་བཤད་རིན་ཆེན་གསལ་བའི་སྒྲོན་མེ་ལས། རྣམ་བཤད་
སོགས་སུ་སེམས་ཅན་སྨིན་པའི་ཚད་བཤད་སྐབས་ཞིང་བྱེ་བ་ཕྲག་བརྒྱ་ཙམ་སྨོས་་
པ་ལྟར་ན། ས་བཅུ་བ་བའི་ཡོན་ཏན་གྱི་གྲངས་ལས་ཀྱང་ཉུང་བའི་སྐྱོན་འབྱུང་
བས་དེ་ཞིང་གི་གྲངས་བཟུང་བ་མིན་པར་མཚོན་དོན་ཙམ་ཡིན་མིན་སོགས་སྤྲོ་བྱ་
མང་ངོ༌། །ཞེས་གསུངས་པ་ཡང་དོགས་སློང་དེ་ཉིད་ལས། མཁས་པ་འགའ་ཞིག་
གིས་ཞེས་པ་ནས། དེ་ནི་མཚོན་དོན་ཡིན་ནམ་སོགས་སུ་གསུངས་པ་འཐད་པར་
མ་མཐོང་སྟེ། ཕྱི་མ་དེ་ནི་སྔ་མ་ལས་ཆེས་བླ་ལྷག་ཏུ་སོང་བ་མ་གཏོགས་དེའི་ཚོད་
དུ་མི་སླེབས་པ་མ་ཡིན་ཏེ། སྔ་མ་ནི་སྐུ་གྲངས་མེད་སྤྲུལ་ཀྱང་སྐུ་རེ་རེ་ལ་གདུལ་
བྱ་རེ་རེ་འགྲིག་ཕྱི་མ་དེ་ནི་སྐུ་རེ་རེ་ལ་གདུལ་བྱ་གྲངས་མེད་པ་འདུས་ཤིང་སྨིན་་་་
པར་བྱས་པའི་ཕྱིར་དང༌། སྔ་མ་དེ་ནི་ས་བཅུ་བའི་ཡེ་ཤེས་ཐོབ་མ་ཐག་པ་ནས་



· 182 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནུས་ལ། ཕྱི་མ་ནི་དམིགས་བསལ་གསུམ་མངོན་དུ་བྱས་པ་ན་འཇོག་པའི་ཕྱིར།
ཞེས་དགག་ཡོད་མོད་བློ་དམན་བདག་ལྟ་བུས་ཡིག་ཆའི་དགོངས་པ་དངོས་གང་་་
ཡིན་བཤད་མི་སྤོབས་པས་བློ་གྲོས་དང་ལྡན་པ་རྣམས་ཀྱིས་དཔྱད་པར་བྱའོ། ། །
དྲི་བ། སངས་རྒྱས་ཀྱི་ཞིང་སྦྱངས་པ་ཡོངས་སུ་རྫོགས་པའི་ཚད་ཇི་
ལྟར་ཡིན།
ལན། གསེར་ཕྲེང་ལས། ཞིང་སྦྱོང་བ་ནི་རང་གི་སེམས་སྦྱོང་བ་ཡིན་ཏེ།
དེ་ཡང་ཞིང་གི་རྒྱུར་ཚོགས་བསགས་ནས་སྨོན་ལམ་འདེབས་པའོ། །ཞེས་
གསུངས་པ་ལྟར་རང་སངས་རྒྱས་པའི་སངས་རྒྱས་ཀྱི་ཞིང་ཁྱད་པར་ཅན་འགྲུབ་་་
པའི་རྒྱུ་དགེ་བའི་རྩ་བའི་ནུས་པ་ཡོངས་སུ་རྫོགས་པ་དེ། སངས་རྒྱས་ཀྱི་ཞིང་
སྦྱངས་པ་ཡོངས་སུ་རྫོགས་པའི་ཚད་ཡིན་ནོ། །དེ་ལ་ལོངས་སྤྲུལ་ཀྱི་གཉིས་ཡོད།
ལོངས་སྐུའི་ཞིང་ཁྱད་པར་ཅན་འགྲུབ་པའི་རྒྱུ་དགེ་བའི་རྩ་བའི་ནུས་པ་ཡོངས་སུ་
རྫོགས་པ་དེ་ལོངས་སྐུའི་ཞིང་སྦྱངས་པའི་ཚད་དང་། སྤྲུལ་སྐུའི་ཞིང་ཁྱད་པར་
ཅན་འགྲུབ་པའི་རྒྱུ་དགེ་བའི་རྩ་བའི་ནུས་པ་ཡོངས་སུ་རྫོགས་པ་དེ་སྤྲུལ་སྐུའི་་་་་་
ཞིང་སྦྱངས་པའི་ཚད་ཡིན་ནོ། །དེ་འདྲའི་སྦྱོང་རྒྱུའི་ཞིང་ལ། མཁས་པ་འགའ་
ཞིག་གིས་དག་པའི་ཞིང་དང་མ་དག་པའི་ཞིང་གཉིས་ཡོད་དེ། དེ་ལ་དག་པའི་
ཞིང་ཡོད་པ་གང་ཞིག མ་དག་པའི་ཞིང་ཡོད་པའི་ཕྱིར། དང་པོ་སླ། གཉིས་པ་
གྲུབ་པ་སྟེ། ཉ་ཊཱིཀ་ལས། ཞིང་སྦྱོང་བ་ནི་གང་དུ་སངས་རྒྱས་ན་ཞིང་དེའི་སེམས་
ཅན་མཐའ་ཡས་པས་མངོན་མཐོ་ངེས་ལེགས་ཐོབ་པར་བྱེད་ནུས་པའི་སྣོད་་་་་་་
བཅུད་ཅན་ཞིག་ལ་ཟེར་གྱི་དག་པའི་ཞིང་ཁོ་ནར་བྱས་པ་མི་དགོས་ཏེ་གཞན་དུ་་་
ན་མ་དག་པའི་ཞིང་མེད་པར་འགྱུར་རོ། །དག་པའི་ཞིང་ལ་ཡང་ཐེག་དམན་
དང་བུད་མེད་ཀྱི་མིང་ཡང་མི་གྲགས་པ་འཇམ་དཔལ་གྱི་ཞིང་ལྟ་བུ་དང༌། ཉན་
ཐོས་ཡོད་ཅིང་བུད་མེད་ཀྱི་དངོས་པོ་མེད་པ་བདེ་བ་ཅན་ལྟ་བུ་དང༌། བུད་མེད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
183.
ཡོད་པ་མངོན་དགའ་ལྟ་བུའོ། །མ་དག་པའི་ཞིང་ལ་ཡང་སྙིགས་མ་ལྔ་དང་ལྡན་
མི་ལྡན་གཉིས་ལས་ཕྱི་མ་ནས་སེམས་ཅན་དེ་དག་ཡོངས་སུ་རྒྱུད་པར་འགྱུར་་་་་
མེད་དོ། །ཞེས་སོ། །ཞེས་གསུངས་པའི་ཕྱིར་ཟེར་བ་ལ། ཡང་ཁ་ཅིག་དེ་ལྟར་
གཉིས་ཡོད་ཟེར་བ་མི་འཐད་པར་ཐལ། དེ་འདྲའི་ཞིང་ལ་མ་དག་པའི་སྣོད་ཀྱི་
འཇིག་རྟེན་མེད་པའི་ཕྱིར། དེར་ཐལ། སྙིགས་མ་ལྔ་ལ་སོགས་པས་མ་དག་པའི་
བཅུད་ཅན་དང༌། སྡོང་དུམ་དང་ཚེར་མ་ལ་སོགས་པའི་ཕྱིའི་སྐྱོན་གྱིས་མ་དག་
པའི་སྣོད་ཀྱི་འཇིག་རྟེན་ལྟ་བུ་མེད་པའི་ཕྱིར། ཡིག་ཆར། མ་དག་པའི་ཞིང་གི་
ཁྱད་པར་དེ་དང་དེ་མེད་པའི་ཞིང་ཁྱད་པར་གྲུབ་པའི་ཚོགས་དང་སྨོན་པ་བྱེད་་་་
པ་གཙོ་བོ་ཡིན་པའི་ཕྱིར། ཞེས་དང་། ཉི་སྣང་ལས། སྣོད་ཀྱི་འཇིག་རྟེན་གྱི་མ་
དག་པ་སྡོང་དུམ་དང༌། ཚེར་མ་ལ་སོགས་པ་གང་ཡིན་པ་དེའི་གཉེན་པོར་ལག་
མཐིལ་ལྟར་མཉམ་པ་ལ་སོགས་པ་སྒྲུབ་པས་སངས་རྒྱས་ཀྱི་ཞིང་ཡོངས་སུ་དག་པ་
ཡིན་ཏེ། ཞེས་དང༌། རྣམ་བཤད་ལས་ཀྱང་། ཞིང་ཡོངས་སུ་སྦྱོང་བའི་ཚད་ཀྱང་
ཞིང་གང་ཡང་རུང་བ་མ་ཡིན་གྱི་ལོངས་སྐུའི་ཞིང་དང་སྤྲུལ་སྐུའི་ཞིང་ཁྱད་པར་་་་
ཅན་གྲུབ་པའི་དགེ་བའི་རྩ་བའི་ནུས་པ་ཡོངས་སུ་རྫོགས་པའོ། །ཞེས་གསུངས་
པའི་ཕྱིར། ཞེས་ཟེར་རོ། །
ཁ་ཅིག་སངས་རྒྱས་རང་སྣང་ལ་མ་དག་པའི་ཞིང་མཐའ་དག་སྣང་བར་་་་་
ཐལ། ཡིག་ཆར་ཡང་ཁ་ཅིག་ན་རེ། སངས་རྒྱས་རང་སྣང་ལ་ཞིང་དག་པ་རབ་
འབྱམས་འབའ་ཞིག་གཟིགས་པ་དེ་སངས་རྒྱས་ཀྱི་ཞིང་སྦྱངས་པའི་ཚད་ཡིན་ཏེ།
མ་དག་པའི་ཞིང་སངས་རྒྱས་རང་སྣང་ལ་མི་སྣང་བའི་ཕྱིར་ཏེ། ནས། འོ་ན། མ་
དག་པའི་སྣོད་བཅུད་སངས་རྒྱས་ལ་མི་སྣང་བར་ཐལ། སངས་རྒྱས་ལ་དག་པའི་
ཞིང་འབའ་ཞིག་སྣང་བའི་ཕྱིར། ཞེས་གསུངས་པའི་ཕྱིར་དང་། རྣམ་བཤད་ལས་
ཡང་སངས་རྒྱས་རང་སྣང་ལ་ཞིང་དག་པ་འབའ་ཞིག་གཟིགས་པ་དང༌། མ་དག་



• 184 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཞིང་གདུལ་བྱའི་གཞན་སྣང་ནས་འཇོག་པ་སྐད་བྱེད་པ་ནི་སངས་རྒྱས་རང་
རྒྱུད་ཀྱིས་བསྡུས་པའི་ཇི་སྙེད་པ་མཁྱེན་པའི་ཡེ་ཤེས་སྐྱོན་མེད་འཇོག་མི་ཤེས་་་་་་
ཤིང་། ཐམས་ཅད་མཁྱེན་པའི་གཟིགས་པ་ལོག་པས་ནི་ཐམས་ཅད་དུ་མེད་པ་གོ་
བར་བྱེད་དོ། །ཞེས་པའི་རིགས་པའི་རྣམ་བཞག་ཁོང་དུ་མ་ཆུད་པའི་ལོག་པར་
རྟོག་པ་འབའ་ཞིག་ཡིན་ཏེ། སངས་རྒྱས་རང་གི་སྣང་བ་ལ་མ་དག་པའི་ཞིང་གི་
སྣང་བ་མ་ཤར་ན། མ་དག་པའི་ཞིང་སངས་རྒྱས་ཀྱིས་མངོན་སུམ་དུ་མ་གཟིགས་
ཤིང་ཤུགས་ལ་རྟོགས་པ་ཡང་མི་འཐད་པས་མེད་ངེས་སུ་འགྱུར་དགོས་སོ། །ཞེས་
གསུངས་པའི་ཕྱིར་ཟེར། །
ཡང་ཁ་ཅིག་གིས། མ་དག་པའི་འཁྲུལ་སྣང་རང་ངོས་ནས་རྣམ་མཁྱེན་ལ་
སྣང་བར་ཐལ། ཁྱོད་ཀྱིས་བཤད་ཚུལ་འཐད་པའི་ཕྱིར། འདོད་མི་ནུས་ཏེ། ཡིག་
ཆར། བདེན་སྣང་སོགས་འཁྲུལ་སྣང་ཐམས་ཅད་གདུལ་བྱ་ལ་སྣང་བའི་སྒོ་ནས་
རྣམ་མཁྱེན་ལ་སྣང་ལ། རྣམ་མཁྱེན་ལ་རང་ངོས་ནས་མི་སྣང་ཚུལ་ཡོད་དེ། ཞེས་
གསུངས་པའི་ཕྱིར་ཟེར། ཡང་ཁ་ཅིག མ་དག་པའི་ཞིང་ཆོས་ཅན། ཁྱོད་སངས་
རྒྱས་རང་སྣང་ལ་མི་སྣང་བར་ཐལ། ཁྱོད་དེ་ལ་སྣང་བ་གཞན་སྣང་ཁོ་ནར་ལྟོས་
དགོས་པའི་ཕྱིར་ཏེ། རྩ་ཤེས་ཊིཀ་ཆེན་ལས། སངས་རྒྱས་ཀྱི་ཇི་སྙེད་པ་མཁྱེན་
པའི་ཡེ་ཤེས་ལ་མ་རིག་པའི་བག་ཆགས་ཀྱིས་བསླད་པའི་དོན་སྣང་བ་ན། མ་
རིག་པས་བསླད་པ་ཡོད་པའི་གང་ཟག་ལ་དེ་དག་སྣང་བ་ཁོ་ནའི་སྒོ་ནས་སངས་་་
རྒྱས་ལ་སྣང་བ་ཡིན་གྱི། གཞན་ལ་དེ་ལྟར་སྣང་བ་ལ་མ་བལྟོས་པར་སངས་རྒྱས་
ཀྱི་རང་ངོས་ནས་སྣང་བ་མིན་ནོ། །ཞེས་དང་། གསེར་ཕྲེང་ལས། ཆོས་སྟོན་པ་
པོར་སྣང་བ་གཟུགས་སྐུ་གཉིས་དང་། དེས་བསྟན་པར་སྣང་བར་གསུང་རབ་
ཡན་ལག་བཅུ་གཉིས་ལྟ་བུ་ནི་གདུལ་བྱའི་གཞན་སྣང་འབའ་ཞིག་ལ་འཇོག་པས་་
བཀའ་ཐམས་ཅད་ཀྱང་སངས་རྒྱས་ཀྱི་ཡེ་ཤེས་སྒྱུ་མ་ལྟ་བུས་བདག་རྐྱེན་དང་་་་་་



དེ ་ ::
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 185 .
གདུལ་བྱའི་རྒྱུད་དག་པས་རྒྱུའི་རྐྱེན་བྱས་པ་ལ་བརྟེན་ནས་གདུལ་བྱ་དེའི་ཤེས་པ་
མིང་ཚིག་ཡི་གེའི་རྣམ་པ་དེ་དང་དེར་སྣང་བ་ཉིད་ཡིན་པའི་ཕྱིར། ཉན་པ་པོའི་
རྒྱུད་དང་འབྲེལ་གྱི། སངས་རྒྱས་ཀྱི་རྒྱུད་དང་མ་འབྲེལ་ཏེ་གཞན་དུ་ན། སངས་
རྒྱས་ལ་ནང་གི་ཤེས་པ་ཕྱི་རོལ་གྱི་སྒྱུར་ཞེན་པའི་མ་རིག་པ་ཡོད་པས་སྒྲིབ་པ་མ་་་
ལུས་པ་སྤངས་པ་མི་སྲིད་པས་སོ། །ཞེས་གསུངས་པའི་ཕྱིར་ཟེར་བ་སོགས་དཔྱད་
པར་བྱ་བ་མང་མོད། ཕར་ཕྱིན་མཆན་ལས། སངས་རྒྱས་ཀྱི་སར་ཞིང་དག་པ་
རབ་འབྱམས་མི་སྣང་ན། ལམ་དུས་སུ་ཞིང་དག་པ་རབ་འབྱམས་འབའ་ཞིག་ཏུ་
བསྒོམས་པ་འབྲས་མེད་དུ་འགྱུར་བའི་ཕྱིར་རོ། །དེ་ལྟ་ནའང་འགྲོ་བའི་དོན་
མཛད་ནུས་པ་མི་འགལ་ཏེ། དཔེར་ན། མཁྲིས་ནད་ཅན་ལ་དུང་དཀར་སེར་བོ་
དང་། རླུང་ནད་ཅན་ལ་གངས་རི་སྔོན་པོར་སྣང་བའི་ཚེ་སྣང་བ་དེ་དག་སྨན་པ་
ལ་མི་འབྱུང་ཡང་། ནད་པར་སྣང་བའི་སྣང་ཚུལ་དེའི་སྤྱི་ཤར་ནས། དེ་སེལ་ནུས་
པ་ལྟ་བུ་ཡིན་པའི་ཕྱིར་རོ། །རྣམ་བཤད་ལས། ཡང་སངས་རྒྱས་རང་སྣང་ནས།
སྐད་བྱེད་པ་ནི། ཞེས་སོ། །ཁ་ཅིག་འདི་ལམ་རིམ་ཆུང་ངུའི་དགོངས་པའང་ཡིན་
ཏེ། དེ་ཉིད་ལས། མ་རིག་པས་བསླད་པ་ཡོད་པའི་གང་ཟག་ལ་དེ་དག་སྣང་བ་
ཁོ་ནའི་སྒོ་ནས་སངས་རྒྱས་ལ་སྣང་བ་ཡིན་གྱི། གཞན་ལ་དེ་ལྟར་སྣང་བ་ལ་མ་
ལྟོས་པར་སངས་རྒྱས་ཀྱི་རང་ངོས་ནས་མིན་ནོ། །ཞེས་གསུངས་པའི་ཕྱིར་ན་མ་
ཁྱབ་སྟེ། རང་སྣང་ལ་སྣང་བ་དང་། གཞན་ལ་ལྟོས་པ་མི་འགལ་བའི་ཕྱིར་རོ། །
ཞེས་གསུངས་པ་འདི་ནི་ཆེས་ངོ་མཚར་བའི་ལེགས་བཤད་དུ་འདུག་གོ །དེར་མ་
ཟད་འགྲེལ་བའི་ཟིན་བྲིས་ལས་ཀྱང་། རྣམ་བཤད་སོགས་ལས་རོང་ཊཱི ཀ་པས་
ཞིང་སྦྱོང་ཚད་བཤད་པ་བཀག་པ་ལ། དེའི་སློབ་བུའམ་སྐྱེད་ཚལ་མཁན་པོས།
འོ་ན་མི་གསལ་བའང་གསལ་བ་ཡིན་པར་ཐལ། སངས་རྒྱས་ལ་གསལ་བར་སྣང་
བའི་ཕྱིར་ཞེས་དགག་ལན་མཛད་ཀྱང༌། སངས་རྒྱས་ལ་མི་གསལ་བ་གསལ་བ།



• 186 ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིན་པར་མ་སྣང་བས་དགག་པ་མི་འགྲོ་འང་རིགས་པ་ཉམས་མཚར་བ་འགའ་་་་
རེས་འདུག་སྟེ། ཞེས་གསུངས་སོ། །
དྲི་བ། འདིར་བསྟན་ཡང་དག་མཐའ་ལ་གང་འཇོག ་པ་
ལན། ཤེས་སྒྲིབ་སྤངས་པའི་སྤངས་པ་དང་། ཐེག་དམན་གྱི་མྱང་འདས་
གདམས་དོན་གཙོ་བོར་གྱུར་པའི་ཡང་དག་མཐའ་དང༌། རགས་པའི་སྡུག་
བསྔལ་ཉེ་བར་ཞི་བའི་ཉེར་ཞི་དང་། གང་ཟག་གི་བདག་འཛིན་སྤངས་པའི་
སྤངས་པ་ལྟ་བུ་སོགས་འདིར་བསྟན་གསུམ་ལྡན་གྱི་ཡང་དག་མཐའ་ཡིན་ནོ།།
དེའི་ཁྱད་པར་གསུམ་ནི། རྫོགས་སྨིན་སྦྱངས་གསུམ་མ་བྱས་པའི་སྔ་རོལ་ཏུ་
མངོན་དུ་བྱེད་ནུས་ལ་མི་བྱེད་པ་དང་བྱས་རྗེས་སུ་བྱེད་པའི་ཁྱད་པར་གསུམ་མོ།།
འདིར་ཁ་ཅིག་གིས། ཆོས་བཤེས་ཀྱིས་འདིར་བསྟན་ཡང་དག་མཐའ་ཆད་
པའི་མྱང་འདས་ལ་འདོད་ཟེར་བ་མི་འཐད་པར་ཐལ། དེ་ལྟར་ན་རྣམ་བཤད་
དང་འགལ་བའི་ཕྱིར་ཏེ། རྣམ་བཤད་ལས། འགྲེལ་བ་མཛད་པའི་སློབ་དཔོན་
འདིའི་བཞེད་པ་ནི། སྔར་བཤད་པ་ལྟར་སློང་དཔོན་ཆོས་ཀྱི་བཤེས་གཉེན་ཡང་
བཞེད་དེ། དེ་ཁོ་ན་ཉིད་མངོན་སུམ་དུ་མི་བྱེད་པའི་རྟེན་ཅན་ཞེས་པའི་ཐད་དུ།
གང་ཟག་ལ་བདག་མེད་པའི་མཐའ་ཞི་བ་ཉིད་དེ་ཞེས་ཡང་དག་པའི་མཐའ་ངོས་
བཟུང་བ་དང༌། དེའི་ཤེས་བྱེད་དུ་སྒོམ་ལམ་མི་སྟོན་པའི་རྒྱུ་མཚན་གྱི་གཞུང་
དྲངས་པ་རྣམས་ནི་སློབ་དཔོན་གྱི་དགོངས་པ་ལེགས་པར་རྟོགས་པ་ཡིན་ལ།
ཆོས་ཀྱི་བཤེས་གཉེན་ཡང་དག་མཐའ་ཆད་པའི་མྱང་འདས་ལ་འདོད་ཟེར་བ་ནི་་
མ་བརྟགས་པའོ། །ཞེས་གསུངས་པའི་ཕྱིར་ཟེར་བ་ལ། འགའ་ཞིག་གིས་དེ་མི་
འཐད་པར་ཐལ། ཆོས་བཤེས་དང་གསེར་གླིང་བ་གཉིས་ཀྱིས་འདིར་བསྟན་ཡང་
དག་མཐའ་ཆད་པའི་མྱང་འདས་ཁོ་ན་ལ་བཞེད་པར་གསེར་ཕྲེང་ལས་གསུངས་་་
པའི་ཕྱིར་ཏེ། གསེར་ཕྲེང་ལས། ཡང་ཚིག་གསལ་ལས། དེ་ཁོ་ན་ཉིད་ནི་གང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 187 .
ཟག་ལ་བདག་མེད་པའི་མཐའ་ཞི་བ་ཉིད་དེ་དེ་མངོན་དུ་མི་བྱེད་པ་ནི་བསྒོམ་་་་་
པས་སྤང་བར་བྱ་བའི་ཉོན་མོངས་པ་རྣམས་མི་སྤོང་བའི་ཕྱིར་ཏེ། དེ་མ་སྤངས་
ན་མྱ་ངན་ལས་མི་འདའ་སྟེ་དེའི་ཕྱིར་སློབ་དཔོན་གྱི་ཞལ་སྔ་ནས་ཀྱང་ཉན་ཐོས་་་
ཀྱི་ལམ་ནི་ཞེས་པ་ནས་མ་བསྟན་ཏོའི་བར་དྲངས་པ་དང༌། གསེར་གླིང་བས་
ཀྱང་ཉན་རང་གི་མྱང་འདས་ལ་དེ་ཁོ་ན་ཉིད་དུ་བཤད་པ་ནི་མི་འཐད་དེ། འདི་
དང་སྔར་བཤད་པའི་ཡང་དག་པའི་མཐའ་གཉིས་གཅིག་ཡིན་པའི་ཕྱིར་རོ། །
ཞེས་གསུངས་པའི་ཕྱིར། ཞེས་ཟེར་བས་བརྟག་པར་བྱའོ། །
ཡང་མཁས་པ་འགའ་ཞིག་གིས། རྣམ་བཤད་ལས། ཆོས་ཀྱི་བཤེས་གཉེན་
ཡང་དག་མཐའ་ཆད་པའི་མྱང་འདས་ལ་འདོད་ཟེར་བ་ནི་མ་བརྟགས་པའོ། །
ཞེས་པ་དང་འདི་གཉིས་སྒྲས་ཟིན་མི་འདྲ་ན་ཡང་དགོངས་པའི་གཏད་སོ་ཁྱད་་་་
ཆེར་མེད་ཏེ། དེ་ཡང་ཆོས་བཤེས་ཀྱིས་འགྲེལ་བའི་དེ་ཁོ་ན་ཉིད་ཀྱི་རྟེན་ཅན།
ཞེས་པའི་ཐད་དུ་གསུམ་པའི་ལུང་། ཉན་ཐོས་ཀྱི་ལམ་ནི་བྱང་ཆུབ་སེམས་དཔའ་
ཡོངས་སུ་ཤེས་པར་བྱ་བ་ནི་ཡིན་གྱི་མངོན་དུ་བྱ་བ་ནི་མ་ཡིན་པས། སྒོམ་པའི་
ལམ་ནི་མ་བསྟན་ནོ། །ཞེས་དྲངས་པའི་ཤེས་བྱའི་ལམ་ནི་ཐེག་དམན་གྱི་རྟོགས་
རིགས་ཙམ་བྱེད་ན་དེ་ཁོ་ན་ཉིད་ཅེས་པ་ཡང་ཉོན་སྒྲིབ་སྤངས་པའི་ཐར་བ་ཙམ་་་
ལ་བྱེད་པར་མཚུངས་པས་རྣམ་བཤད་ལྟར་ལ། ཐེག་དམན་གྱི་ལམ་དངོས་ལ་
བྱེད་ན། དེ་ཁོ་ན་ཉིད་ཀྱང་ཐེག་དམན་གྱི་མྱང་འདས་སུ་འདོད་དགོས་པ་འདི་
ཉིད་ལྟར་ཡིན་ཞེས་ཟེར་བས་དཔྱད་པར་འཚལ།
དྲི་བ། འདིར་བསྟན་ཡང་དག་མཐའ་མངོན་དུ་བྱེད་ཚུལ་ཇི་ལྟར་
ཡིན། །
ལན། ཞི་བདེས་ཐུགས་འཕྲོག་ནས་རང་གི་བསམ་ངོ་ལ་ལྟོས་ཏེ་འདིར་
བསྟན་ཡང་དག་མཐའ་ལ་སླར་ཡང་མི་ལྡང་བའི་ཚུལ་གྱིས་སྙོམས་པར་འཇུག་པ་་



• 188. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དེ། སེམས་ཅན་གྱི་དབང་དུ་བྱས་པའི་འདིར་བསྟན་ཡང་དག་མཐའ་མངོན་དུ་
བྱས་ཚད་ཡིན། འདིར་བསྟན་ཡང་དག་མཐའ་ལ་སླར་མི་ལྡང་བའི་ཚུལ་གྱིས་
སྙོམས་པར་ཞུགས་པ་དེ། ཐེག་ཆེན་གྱི་དབང་དུ་བྱས་པའི་འདིར་བསྟན་ཡང་
དག་མཐའ་མངོན་དུ་བྱས་པའི་ཚད་ཡིན། །
སྐབས་འདིར་ཁ་ཅིག་གིས། འདིར་བསྟན་ཡང་དག་མཐའ་མངོན་དུ་བྱས་
པའི་ཉན་ཐོས་དགྲ་བཅོམ་ཆོས་ཅན། ཞི་བདེས་ཐུགས་འཕྲོག་ནས་རང་གི་
བསམ་ངོ་ལ་ལྟོས་ཏེ་འདིར་བསྟན་ཡང་དག་མཐའ་ལ་སླར་མི་ལྡང་བའི་ཚུལ་གྱིས་
སྙོམས་པར་འཇུག་པར་ཐལ། སེམས་ཅན་གྱི་དབང་དུ་བྱས་པའི་འདིར་བསྟན་
ཡང་དག་མཐའ་མངོན་དུ་བྱས་པའི་གང་ཟག་ཡིན་པའི་ཕྱིར། འདོད་ན། དེའི་
རྒྱུ་ལ་འདིར་བསྟན་ཡང་དག་མཐའ་ལ་མཉམ་པར་བཞག་པའི་ཡེ་ཤེས་ཡོད་པར་་
ཐལ། འདོད་པའི་ཕྱིར། འདོད་ན། དེའི་རྒྱུད་ཀྱི་གང་ཟག་གི་བདག་མེད་ཕྲ་མོ་
རྟོགས་པའི་མཉམ་བཞག་ཡེ་ཤེས་དེ། དེ་འདྲའི་ཡང་དག་མཐའ་ལ་མཉམ་པར་
བཞག་པའི་ཡེ་ཤེས་ཡིན་པར་ཐལ། འདོད་པར་ཕྱིར། འདོད་མི་ནུས་ཏེ། དེ་
འདྲའི་འདིར་བསྟན་ཡང་དག་མཐའ་ཡིན་ན། གང་ཟག་གི་བདག་མེད་ཕྲ་མོ་མ་
ཡིན་དགོས་པའི་ཕྱིར། དེར་ཐལ། ཐེག་དམན་གྱི་མྱང་འདས་དེ་ལ་གང་ཟག་གི་
བདག་མེད་ཕྲ་མོ་་ཡོད་ན། ཐེག་ཆེན་གྱི་མྱང་འདས་ལ་ཆོས་ཀྱི་བདག་མེད་ཕྲ་མོ་
ཡོད་དགོས་པ་ལས་དེ་མེད་པའི་ཕྱིར། དེར་ཐལ། སྐབས་འདིར་འགོག་བདེན་ལ་
ཀུན་རྫོབ་བདེན་པས་ཁྱབ་པར་རྗེ་རྒྱལ་ཚབ་དང་ཡིག་ཆ་སོགས་སུ་སྐབས་དུ་མར་
གསུངས་པའི་ཕྱིར་ཟེར། རྣམ་བཤད་ལས། འོན་ཀྱང་ས་བདུན་པ་མན་ཆད་དུ་
མངོན་དུ་བྱེད་པའི་དོགས་པ་ཆུང་ལ། ས་བརྒྱད་པར་དོགས་པ་ཆེ་བས་ས་བརྒྱད་
པ་ཐོབ་ནས་རྒྱལ་བ་རྣམས་ཀྱིས་འགོག་པ་ལས་སློང་བར་མཛད་དོ། །ཞེས་
གསུངས་པའི་དོན་ནི། ཕར་ཕྱིན་མཆན་ལས། ས་བདུན་པ་མན་ཆད་རྩོལ་བཅས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：189 ，
ཀྱི་ས་ཡིན་པས། མངོན་དུ་བྱེད་དོགས་ཆུང་ལ། ས་བརྒྱད་པར་མཚན་མེད་རྩོལ་
མེད་ཀྱིས་ཐོག་མར་ཐོབ་པའི་གནད་ཀྱིས་མངོན་དུ་བྱེད་འདོད་ཙམ་བྱུང་ན་་་་་་་
མཉམ་བཞག་ཏུ་ངང་གིས་འཕྲོ་བའི་རྒྱུ་མཚན་གྱིས་དོགས་པ་ཆེ་བའི་ཕྱིར། དགུ་
བ་སོགས་སུ་བརྟན་པ་གོམས་པའི་སྟོབས་ཀྱིས་དོགས་པ་ཆུང་སྟེ། འཕགས་པའི་
འཕྲིན་ལས་ཉེར་བདུན་གྱི་བཅུ་དྲུག་པ་བྱང་ཆུབ་ཏུ་ངེས་པ་ས་དགུ་བར་སྦྱོར་་་་་་
བའང་དེ་ཡིན་ནོ། །ཞེས་གསུངས་པ་ལྟར་ཡིན་ནོ། །
དྲི་བ། མཆོད་བརྗོད་ཀྱི་འོག་ཏུ་དགོས་འབྲེལ་ངག་བཀོད་པའི་
དགོས་པ་གང་། །
ལན། བསྟན་བཅོས་འདི་ལ་ཐོས་སོགས་ཀྱིས་འཇུག་པའི་ཡན་ལག་ཏུ་དེའི་
དགོས་སོགས་བཞི་བཤད་དགོས་ལ། དགོས་འབྲེལ་ངག་ཙམ་ལས་དགོས་སོགས་
བཞི་རྟོགས་མི་ཐུབ་ཀྱང་། རྒྱལ་བ་བྱམས་པས་མངོན་རྟོགས་རྒྱན་བརྩམས་པ་ལ་
དགོས་པ་མེད་དམ་སྙམ་པའི་དོགས་པ་བསལ་བའི་ཕྱིར་དང་། དགོས་འབྲེལ་
ངག་གིས་རྒྱན་གྱི་དགོས་སོགས་ཆོས་བཞི་བཤད་པ་ལ་བརྟེན་ནས་རྒྱན་གྱི་ཆེད་དུ་
བྱ་བའི་གདུལ་བྱས་བསྟན་བཅོས་འདི་ལ་ཞུགས་ན་དགོས་པ་གཉིས་ཡོད་ལས་ཆེ་་
སྙམ་པའི་དོན་འགྱུར་གྱི་ཐེ་ཚོམ་གྱི་སྒོས་བསྟན་བཅོས་ལ་འཇུག་པས། ཐེ་ཚོམ་དེ་
སྐྱེ་བའི་ཕྱིར་དུ་དགོས་འབྲེལ་ངག་འདི་བཀོད་དོ། །དེ་ལྟར་དོགས་པའི་རྒྱུ་མཚན་
ཡང་བཅོམ་ལྡན་འདས་ཀྱིས་རྒྱས་འབྲིང་བསྡུས་པ་ལ་དགའ་བའི་སེམས་ཅན་་་་་་
རྟུལ་འབྲིང་རྣོ་གསུམ་ལ་ཕན་འདོགས་པའི་ཕྱིར་ཏུ་ཡུམ་རྒྱས་འབྲིང་བསྡུས་་་་་་་་
གསུམ་ལས་མངོན་རྟོགས་བརྒྱད་ཀྱི་རིམ་པ་གསལ་བར་མཛད་ཟིན་པའི་ཕྱིར་་་་་
ཡིན་ནོ། །དགོས་སོགས་བཞི་སྟོན་པར་རྩ་བར། །རྣམ་པ་ཐམས་ཅད་མཁྱེན་ཉིད་
ལམ། །ཞེས་པ་ནས། བྱ་བ་རྩོམ་པའི་དགོས་པ་ཡིན། ཞེས་པའི་བར་བྱུང་།
འདིས་དགོས་སོགས་བཞི་བསྟན་ཚུལ་ཡོད་དེ། རྣམ་པ་ཐམས་ཅད་མཁྱེན་ཉིད་



.190 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལམ། །སྟོན་པའི་འདི་ལས་བཤད་པ་གང་། ། །ཞེས་པའི་བརྗོད་བྱ་བསྟན་ལ།
བརྗོད་བྱ་ནི། བཅོམ་ལྡན་འདས་ཆོ་འཕྲུལ་གསུམ་གྱིས་ལམ་རྗེས་སུ་སྟོན་པ་དེ་
ཉིད་ཀྱིས། རྒྱལ་བའི་ཡུམ་རྒྱས་འབྲིང་བསྡུས་གསུམ་ལས། ལྷུར་ལེན་པའམ་གཙོ་
བོའི་དོན་རྣམ་མཁྱེན་སངས་རྒྱས་ཁོ་ནའི་ལམ་དང་དེས་མཚོན་པའི་མངོན་་་་་་་་
རྟོགས་ལྷག་མ་བདུན་ཏེ་དོན་མངོན་རྟོགས་བརྒྱད་བརྗོད་བྱར་བསྟན་པ་གང་་་་་་
ཡིན་པ་དེ་དག་འདིའི་བརྗོད་བྱ་ཡིན་པའི་ཕྱིར། ཆོ་འཕྲུལ་གསུམ་ནི། སྐུ་རྫུ་
འཕྲུལ་གྱི་ཆོ་འཕྲུལ་དང་། ཐུགས་ཀུན་ཏུ་བརྗོད་པའི་ཆོ་འཕྲུལ་དང་། གསུང་
རྗེས་སུ་བསྟན་པའི་ཆོ་འཕྲུལ་ལོ། གཞན་གྱིས་མྱོང་བ་མ་ཡིན་ཏེ། །ནས། བློ་དང་
ལྡན་པའི་མཐོང་འགྱུར་ཞེས་པའི་བར་གྱིས་ཉིང་དགོས་བསྟན་ལ། ཉིང་དགོས་
ནི། ཕྱི་རོལ་བ་དང་དེའི་ཅིག་ཤོས་ཉན་རང་དགྲ་བཅོམ་པ་དང་སོགས་སྒྲས་
བསྡུས་པའི་ཉན་རང་སློབ་པ་མཐུན་རྐྱེན་ཆོས་ཀྱི་བདག་མེད་ལ་མ་གོམས་ཤིང་་་་
འགལ་རྐྱེན་མཚན་འཛིན་གྱིས་བཅིངས་པ་རྣམས་ཀྱིས་ཐོས་སོགས་ཀྱི་ཤེས་རབ་་་་
གསུམ་གྱིས་ཐོག་མ་དང་བར་དང་ཐ་མར་རིམ་གྱིས་མ་མྱོང་བའི་རྣམ་མཁྱེན་་
གང་། བྱང་ཆུབ་སེམས་དཔའ་རང་གཞན་གྱི་དོན་གཉིས་ཕུན་ཚོགས་སངས་
རྒྱས་སྒྲུབ་པ་ལ་གཞན་དྲིང་ལ་མི་ལྟོས་པར་བྱང་ཆུབ་དུ་ཆས་པར་ཁོ་ནས། ཉེ་རྒྱུ་
ཆོས་དབྱིངས་ཀུན་འགྲོའི་ཚུལ་གྱིས་རྟོགས་པའི་ས་དང་པོ་ནས་བཅུ་བ་ཆོས་ཀྱི་་་་
སྤྲིན་གྱི་བར་རྟོགས་པའམ་ཐོབ་པའི་རིམ་པ་དང་། རང་རྒྱུ་བསྟན་བཅོས་འདིའི་
ཚིག་དོན་ཉམས་སུ་མྱོང་བའི་ཤེས་རབ་ཤིན་ཏུ་གསལ་བ་གསུམ་གྱིས་བཞག་པའི་་
བག་ཆགས་ལས་བྱུང་བའི་དྲན་ཤེས་ཤེས་བཞིན་གྱི་གྲོགས་ཀྱིས་ཟིན་པ་ལ། ཡུམ་
དོན་མངོན་རྟོགས་བརྒྱད་དང་དེའི་བདག་ཉིད་ལས་དང་པོ་བའི་ས་ནས་སངས་་་
རྒྱས་ཀྱི་བར་གྱི་ཆོས་རྣམས་དང་མི་འབྲལ་བར་འཇུག་པ་བསམ་པ་བྱང་ཆུབ་ཀྱི་་་་
སེམས་དང་དེས་ཟིན་པའི་སྤྱོད་པ་ཕར་ཕྱིན་བཅུའི་ཉམས་ལེན་གྱི་དམིགས་རྣམ་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 191 · །
མི་བརྗེད་པར་བཟུང་ནས། དེ་ལ་བསམ་བྱུང་གིས་སེམས་པར་བྱེད་ཅིང་སྒོམ་
བྱུང་གིས་གོམས་པར་བྱས་པས་རྣམ་པ་ཐམས་ཅད་མངོན་དུ་བྱེད་པར་འགྱུར་བ་
དེ་དེ་ཡིན་པའི་ཕྱིར། བྱ་བ་རྩོམ་པའི་དགོས་པ་ཡིན། །ཞེས་པའི་དགོས་པ་བསྟན་
ལ། དགོས་པ་ནི། འདིའི་གདུལ་བྱ་རྣམས་ཀྱིས། གོང་གི་གནས་སྐབས་དང་
མཐར་ཐུག་གི་ཉིང་དགོས་དེ་དག་གི་ཆེད་དུ། སྔར་གྱི་དྲན་ཤེས་ཀྱི་ཡུལ་དུ་
བཞག་བྱའི་ཡུམ་དོན་མངོན་འདོད་ཀྱི་སྨོན་སེམས་འཇུག་པའི་སྤྱོད་པ་དང་།
སྔར་གྱི་ཆོས་སྤྱོད་བཅུའི་ཉམས་ལེན་གྱི་བྱ་བ་ལ་ནན་ཏན་བྱེད་པའི་འཇུག་སེམས་
སྒྲུབ་པའི་སྤྱོད་པ་དང་། ཆོས་སྐུ་འཕྲིན་ལས་དང་བཅས་པ་གྲུབ་པའི་སྤྱོད་པ་སྟེ་
དེ་ལྟ་བུའི་ཐེག་ཆེན་གྱི་སྤྱོད་པ་གསུམ་གྱི་མཚན་ཉིད་བདེ་བླག་ཏུ་རྟོགས་པར་་་་་
འགྱུར་བ་དེ་དེ་ཡིན་པའི་ཕྱིར། འབྲེལ་བ་ནི་དེ་དག་གི་ཤུགས་ཀྱིས་བསྟན་ལ།
འབྲེལ་བ་ཡོད་དེ། བྱམས་པས་འབྲེལ་ཡུལ་རྗོད་བྱེད་མངོན་རྟོགས་རྒྱན་དང་
བརྗོད་བྱ་ལམ་དང་འབྲས་བུ་གཉིས་པོ་དེ། ་འབྲེལ་ཚུལ་དངོས་པོ་བརྒྱུད་ཤེས་
བྱའི་ཐབས་དང་མངོན་རྟོགས་རྒྱན་ཤེས་བྱེད་ཐབས་ཏེ་བྱ་བྱེད་ཀྱི་ཚུལ་གྱིས་་་་་་་་
འབྲེལ་བར་མཛད་པ་དེ་དེ་ཡིན་པའི་ཕྱིར། ད་
| མདོར་བསྡུས་ན། ཡུམ་གསུངས་པས་དངོས་པོ་བརྒྱུད་གསལ་བར་མཛད་
ཟིན་ཀྱང་རྒྱུན་བརྩམས་པ་དོན་མེད་དུ་མི་འགྱུར་ཏེ། མདོ་ལས་ནི་དུས་རིང་མོ་
ཞིག་ནས་གོ་བར་བྱེད་ལ། བསྟན་བཅོས་ལས་ནི་དུས་ཐུང་ངུ་དང་ཚེགས་ཆུང་
དུས་རྟོགས་པར་བྱེད་པའི་ཕྱིར། ཞེས་བྱ་བ་ཡིན་ནོ། །གཞན་ཡང་། དགོས་
འབྲེལ་ངག་གི་གཞུང་གིས་རྒྱན་གྱི་དགོས་སོགས་བཞི་ལ་དམིགས་པའི་མ་རྟོག་་་་་
སོགས་སེལ་ཚུལ་ཡང་ཡོད་དེ། དགོས་འབྲེལ་ངག་གི་གདུལ་བྱ་གཞུང་ལ་འཇུག་
པའི་གེགས་ཀྱི་བློ་བཞི་རུང་ངེས་པས་སེལ་བྱེད་དགོས་འབྲེལ་ཀྱི་ངག་གཞིར་ངེས་་
སོ། །དེ་གང་ཞེ་ན། དང་པོ་རྟོགས་ལྡན་པར་རྒྱན་འདི་ལ་འཇུག་པར་མི་བྱ་སྟེ།



• 192 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བརྗོད་བྱ་བདེན་པ་དང་མི་ལྡན་པའི་ཕྱིར། བྱ་རོག་སོ་རྟོག་གི་བསྟན་བཅོས་
བཞིན་ཞེས་བརྗོད་བྱ་མ་རྟོགས་སོགས་ཀྱི་བློ་དེ། རྣམ་པ་ཐམས་ཅད་མཁྱེན་ཉིད་
ལམ། །ཞེས་བརྗོད་བྱ་བསྟན་པས་སེལ། ཡང་བརྗོད་བྱ་དང་ལྡན་ཡང་འདི་བདེ་
བླག་ཏུ་རྟོགས་པའི་དགོས་པ་མི་སྲིད་པའི་ཕྱིར། ནོར་བུ་ལེན་པའི་བསྟན་བཅོས་
བཞིན་ཞེས་དགོས་པ་མ་རྟོགས་སོགས་ཀྱི་བློ་དེ། བདེ་བླག་ཏུ་རྟོགས་ཞེས་དགོས་
པ་བསྟན་པས་སེལ། དགོས་པ་ཡོད་ཀྱང་ཟབ་མོ་མངོན་སུམ་དུ་མཐོང་བའི་ཉིང་
དགོས་མེད་པའི་ཕྱིར། སོག་པོ་པར་ཚིག་ཀའི་མ་བག་མ་ལེན་པའི་བསྟན་བཅོས་
བཞིན་ཞེས་ཉིང་དགོས་མ་རྟོགས་སོགས་ཀྱི་བློ་དེ། བློ་དང་ལྡན་པས་མཐོང་
འགྱུར་ཕྱིར། །ཞེས་ཉིང་དགོས་བསྟན་པས་སེལ། དེ་དག་དང་ལྡན་ཡང་དགོས་
པ་གཉིས་པོ་བསྟན་བཅོས་འདི་ལ་མ་འབྲེལ་བའི་ཕྱིར། མཐོ་རིས་ཀྱི་དོན་དུ་སྲོག་
གཅོད་པ་བཞིན་ཞེས་འབྲེལ་བ་མ་རྟོགས་སོགས་ཀྱི་བློ་དེ། ངག་སྔ་མ་གསུམ་
དངོས་སུ་བསྟན་པའི་ཤུགས་དགོས་པ་གཉིས་པོ་རྒྱུན་ལ་འབྲེལ་བར་བསྟན་པས་་་
སེལ་ལོ། །དགོས་འབྲེལ་ངག་གི་དགོས་སོགས་ཆོས་བཞི་ཡོད་དེ། གསེར་ཕྲེང་
ལས། བརྗོད་བྱ། དགོས་པ། ཉིང་དགོས། འབྲེལ་བ་བཞི་ནི། བརྗོད་བྱ་ངག་
ལས་རྟོགས་ལྡན་ལ་ཐེ་ཚོམ་མམ་ངེས་པ་སྐྱེས་པ་དགོས་པ། དེ་ལས་བསྟན་བཅོས་
ལ་འཇུག་པ་ཉིང་དགོས། དེ་དག་སྔ་མ་མེད་ན་ཕྱི་མ་མི་འབྱུང་བའི་ཆ་ནི་འབྲེལ་
བའོ། །ཞེས་གསུངས་པ་ལྟར་ཡིན་ནོ། །སྐབས་འདིར་ཁ་ཅིག་གིས། གདུལ་བྱས་
དགོས་འབྲེལ་ངག་ལ་བརྟེན་ནས་རྒྱན་གྱི་དགོས་སོགས་བཞི་ཡོད་པར་ཚད་མས་་་
ངེས་པ་སྐྱེས་ནས་འཇུག་པ་དེ་དེའི་དགོས་པ་ཡིན་ཟེར་བ་མི་འཐད་དེ། པཎ་
ཆེན་ཆོས་མཆོག་གི་འཐད་ལྡན་ལས། གང་ཕྱིར་འཇིག་རྟེན་དོན་གཉེར་ནི། །ཐེ་
ཚོམ་ལས་ཀྱང་འཇུག་ཕྱིར་རོ། །ཞེས་གསུངས་པའི་ཕྱིར། བྱས་པ་ལ་ཁ་ཅིག་གིས།
དེ་ལྟར་ཁྱབ་མཐའ་བཟུང་མི་རུང་ཡང་སྤྱིར་དེ་ལ་ཚད་མའི་ངེས་པ་བསྐྱེད་ནས་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
193，
8
འཇུག་པ་ཡང་ཡོད་པར་ཐལ། འཐད་ལྡན་གྱི་ལུང་དེའི་ཀྱང་སྒྲའི་དོན་ཡོད་པའི་
ཕྱིར། ཟེར་བ་ཡང་ཡོད། །
ཡང་ཁ་ཅིག དབང་རྣོན་དེས་དགོས་འབྲེལ་གྱི་ངག་དེ་ལ་བརྟེན་ནས་རྒྱན་
ལ་ཐོས་སོགས་ཀྱིས་ཞུགས་པའི་སྔོན་དུ་རྒྱན་ལ་དགོས་སོགས་ཆོས་བཞི་ཁ་ཡོད་་་་
པར་རྟོགས་པ་ཡོད་དམ་མེད། མེད་ཟེར་ན། ཡོད་པར་ཐལ། སྐབས་འདིའི་ཡིག་
ཆར། རང་ལུགས་ལ་བསྟན་བཅོས་ཀྱི་དགོས་སོགས་བཞི་དགོས་འབྲེལ་ངག་གི་
བརྗོད་བྱ་དང་། དེ་ལ་བརྟེན་ནས་རྒྱན་གྱི་ཆེད་དུ་བྱ་བའི་གདུལ་བྱས་རྒྱན་ལ་
དགོས་སོགས་ཡོད་པར་རྟོགས་པ་དགོས་པ་དང་། དེ་ལ་བརྟེན་ནས་རྒྱུན་གྱི་ཆེད་
དུ་བྱ་བའི་གདུལ་བྱས་རྒྱན་ལ་ཐོས་སོགས་ཀྱིས་ཞུགས་པ་ཉིང་དགོས་དང༌།
འབྲེལ་བ་དེ་བྱུང་འབྲེལ་བ་ཡིན། ཞེས་གསུངས་པའི་ཕྱིར། ཡོད་ཟེར་ན། དེ་མི་
འཐད་པར་ཐལ། དབང་རྣོན་གྱིས་དོན་འགྱུར་གྱི་ཐེ་ཚོམ་དང་ཡིད་དཔྱོད་ཀྱི་སྒོ་
ནས་འཇུག་པར་བཤད་པའི་གཞུང་མང་པོས་གནོད་པའི་ཕྱིར་དང༌། ཡང་དེས་
རྒྱན་ལ་མ་ཞུགས་གོང་དུ་རྒྱན་གྱི་བརྗོད་བྱ་ཡོད་པར་རྟོགས་པ་མ་ཡིན་པའི་ཕྱིར།།
དེར་ཐལ། དེས་དེའི་གོང་དུ་རྒྱན་གྱི་བརྗོད་བྱ་དངོས་པོ་བརྒྱད་དོན་བདུན་ཅུ་
ཡོད་པར་རྟོགས་པ་མ་ཡིན་པའི་ཕྱིར། ཁྱབ་སྟེ། དེའི་བརྗོད་བྱ་ཡོད་པར་རྟོགས་
ཞེས་པ་ནི་དེའི་བརྗོད་བྱར་འཇོག་རྒྱུ་ཕྲན་ཚེགས་ཀ་བ་བུམ་པ་ལྟ་བུ་རྟོགས་པ་ལ་་
མི་བྱེད་པར། གཞན་གྱིས་མྱོང་བ་མ་ཡིན་ཏེ། །ཞེས་པ་ལྟར་བྱང་ཆུབ་སེམས་
དཔའ་ལས་གཞན་གྱི་མྱོང་བྱ་མ་ཡིན་པའི་རྣམ་མཁྱེན་དང་དེའི་མཚོན་པའི་
མངོན་རྟོགས་གཞན་བདུན་དང་། དོན་བདུན་ཅུ་དང་བཅས་པ་ཡོད་པར་
རྟོགས་པ་ལ་བྱེད་པའི་ཕྱིར་ཟེར། དེ་ལ་ཁ་ཅིག་གིས། རྒྱན་གྱི་བརྗོད་བྱ་འཇོག་ཚེ་
དེ་ལྟ་བུ་རྣམས་འཇོག་ཀྱང་བརྗོད་བྱ་ཡོད་པར་རྟོགས་ཚེ་དེ་དག་ཡོད་པར་རྟོགས་
མི་དགོས་ཟེར་ན། དེ་མི་འཐད་ཐལ། ངེས་དོན་གྱི་མདོའི་བརྗོད་བྱ་རྟོགས་པ་ལ་



• 194 • ༄༅༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དེ་ཁོ་ན་ཉིད་རྟོགས་དགོས་པར་རྗེ་གུང་ཐང་བས་བཤད་པའི་ཕྱིར། དེའི་དཀའ་
འགྲེལ་ལས། ཡང་ཁ་ཅིག བསྟན་བཅོས་ལ་འཇུག་པའི་ཡན་ལག་དགོས་སོགས་
བཞི་བཤད་པ་མི་འཐད་པར་ཐལ། བསྟན་བཅོས་ལ་འཇུག་པའི་སྔོན་དུ་དེ་བཞི་
རྟོགས་མི་དགོས་པའི་ཕྱིར། དེར་ཐལ། དེའི་བརྗོད་བྱ་རྟོགས་པ་ལ་དེ་ཁོ་ན་ཉིད་
རྟོགས་དགོས་པ་གང་ཞིག་དེ་བསྟན་བཅོས་ལ་ཞུགས་ནས་ད་གཟོད་འབྱུང་་་་་་་་
དགོས་པའི་ཕྱིར་ཏེ། བསྟན་པའི་དེ་ཉིད་རྟོགས་པའི་རྣམ་དཔྱོད་ཅེས་པས་
ཞུགས་པའི་དགོས་པ་བསྟན་པ་གང་ཞིག དེའི་འབྲེལ་བ་རྒྱུ་འབྲས་ཀྱི་འབྲེལ་བ་
ཡིན་པའི་ཕྱིར། རྟགས་རེ་རེ་ནས་ཁས་ཟེར་ན། གོང་དུ་མ་ཁྱབ་སྟེ། དེའི་སྔོན་དུ་
དེ་བཞིན་རྟོགས་མི་དགོས་ཀྱང་དོན་འགྱུར་གྱི་ཐེ་ཚོམ་བསྐྱེད་ནས་འཇུག་པའི་རྒྱུ་་
བྱེད་པའི་ཕྱིར། འཐད་ལྡན་ལས། གང་ཕྱིར་འཇིག་རྟེན་དོན་གཉེར་ནི། །ཐེ་
ཚོམ་ལས་ཀྱང་འཇུག་ཕྱིར་རོ། །ཞེས་དང་། བེའུ་བུམ་སྔོན་པོ་ལས། དོན་འགྱུར་
དོན་མི་འགྱུར་བ་དག་ལ། །ཐེ་ཚོམ་ཟ་ནའང་འཇུག་ལྡོག་རྒྱུར་གསུངས། །ཞེས་
གསུངས་པའི་ཕྱིར། དེ་འདྲའི་ཐེ་ཚོམ་ཙམ་ཡང་བསོད་ནམས་དམན་པ་ལ་སྐྱེ་
དཀའ་ཞིང་སྐྱེས་ན་ཕན་ཡོན་ཤིན་ཏུ་ཆེ་སྟེ། བཞི་བརྒྱ་བ་ལས། བསོད་ནམས་
ཆུང་ངུས་ཆོས་འདི་ལ། །ཐེ་ཚོམ་ཙམ་ཡང་སྐྱེ་མི་འགྱུར། །ཐེ་ཚོམ་ཟོས་པ་ཙམ་
གྱིས་ཀྱང་། །སྲིད་པ་ཧྲིལ་བར་བྱེད་པར་འགྱུར། །ཞེས་གསུངས་པའི་ཕྱིར། ཞེས་
པའི་བར་དུ་གསུངས་པའི་ཕྱིར། ཞེས་ཟེར་པས་དཔྱད་པར་འཚལ། །
མཁས་པའི་དབང་བོ་ངག་དབང་བཀྲ་ཤིས་ཀྱི་ཕར་ཕྱིན་ཟིན་བྲིས་ལས།
ཡང་ཁས་ལེན་འགའ་ཞིག་ལ་ཤེས་རབ་ཕ་རོལ་ཕྱིན་པ་ལ། དངོས་པོ་བརྒྱད་ཀྱིས་
ཡང་དག་བཤད། །ཅེས་པའི་ཚིག་འདི་ལ་ཐོས་སོགས་ཀྱིས་ཞུགས་པ་དང་། དེའི་
གདུལ་བྱར་འགྱུར་བ་དུས་མཉམ་ཡང་ཟེར། གོང་གི་མཆོད་བརྗོད་དང་དགོས་
འབྲེལ་ངག་ལ་ཞུགས་ཙམ་གྱིས་དེའི་གདུལ་བྱར་མི་འགྱུར་ཟེར། ཡང་མང་མང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
• 195.
གི་ཁས་ལེན་གཅིག་ལ། མཆོད་བརྗོད་དང་དགོས་འབྲེལ་ངག་ལ་ཐོས་སོགས་
ཀྱིས་ཞུགས་ན། དེའི་གདུལ་བྱར་འགྱུར་ཐུབ་ཟེར། ཞེས་གསུངས་པས་འདི་ནི་
སྔོན་གྱི་གྲྭ་ས་དག་གི་ཁས་ལེན་གྱི་རྒྱུན་ཐུན་མོང་མ་ཡིན་པ་ཞིག་ཡིན་སྙམ། ཡང་
ཁ་ཅིག་གིས། སློབ་དཔོན་སེང་བཟང་ལ་ནང་འགལ་ཡོད་པར་ཐལ། འགྲེལ་ཆུང་
འདི་ལྟར་ན། རྣམ་པ་ཐམས་ཅད་མཁྱེན་ཉིད་ལམ། །ཞེས་པས་རྣམ་མཁྱེན་
དངོས་སུ་བསྟན་ནས་མངོན་རྟོགས་ལྷག་མ་བདུན་འདིས་མཚོན་པར་བཤད་པས།
གཞན་གྱིས་མྱོང་བ་མ་ཡིན་ཏེ། ཞེས་པས་བསྟན་པའི་མི་མྱོང་བའི་གང་ཟག་ཕྱི་
རོལ་བ་དང་ཉན་རང་ལ་བྱེད་དགོས་པ་གང་ཞིག་འགྲེལ་ཆེན་ལྟར་ན། རྐང་བ་
དང་པོས་རྣམ་མཁྱེན་སོགས་མངོན་རྟོགས་བརྒྱད་ཀ་དངོས་སུ་བསྟན་པས། རྐང་
བ་གསུམ་པའི་མི་སྤྱོད་པའི་གང་ཟག་ཕྱི་རོལ་བ་ཁོ་ནར་བྱེད་དགོས་པའི་ཕྱིར།
དང་པོ་གྲུབ་སྟེ། འདི་ཉིད་ལས། རྣམ་པ་ཐམས་ཅད་མཁྱེན་པ་ཉིད་ནི་སངས་
རྒྱས་ཉིད་ཀྱི་ལམ་སྟེ་མངོན་པར་རྟོགས་པ་ཐམས་ཅད་ཉེ་བར་མཚོན་པ་ལྷུར་ལེན་
པ་ཡིན་ནོ། །ཞེས་དང༌། ཕྱི་རོལ་བ་དང་ཅིག་ཤོས་ཀྱི་འདོད་ཆགས་དང་བྲལ་བ་
ལ་སོགས་པ། ཞེས་གསུངས་པའི་ཕྱིར། གཉིས་པ་གྲུབ་སྟེ། གསེར་ཕྲེང་ལས།
རྒྱན་སྣང་ལས་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་མངོན་པར་རྟོགས་་
པ་བརྒྱད་ཀྱི་རིམ་པ་ཕྱིན་ཅི་མ་ལོག་པ་མངོན་པར་མཐོ་བ་དང་ངེས་པར་ལེགས་་་
པའི་ཆོས་རྣམས་ཐོབ་པར་བྱེད་པའི་ལམ་མ་ལུས་པ་ཞེས་དངོས་པོ་བརྒྱད་ཀ་དང་
ལམ་གཞི་མཐུན་པར་གསུངས་པ་ནི་འདི་དང་ཅུང་མི་མཐུན་ལ། ཞེས་དང་།
དེས་ན་རྒྱན་སྣང་དུ་བརྗོད་བྱའི་སྐབས་སུ་གང་ཟག་བཞིའི་རྒྱུད་ཀྱིས་བསྡུས་པའི་་
དངོས་པོ་བརྒྱད་བཤད་པ་དེ་ཉིད་མ་མྱངས་པར་བསྟན་པས་དེའི་ལྟར་ན་ཉན་་་་
རང་མི་མྱོང་བའི་གང་ཟག་ཏུ་མི་འདོད་དོ། །ཞེས་གསུངས་པའི་ཕྱིར་ཟེར། འདི་
ལ་འགའ་ཞིག་གིས། འགྲེལ་ཚུལ་མི་འདྲ་བར་མཛད་པ་ཙམ་ཡིན་པའི་ཕྱིར་ཞེས་



.196 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཟེར་བས་དཔྱད་པར་འཚལ། ཡང་འདིར། དགོས་འབྲེལ་བཞི་བརྩིར་རུང་གི་
གཞི་ཡིན་ན་བཀའ་དང་བསྟན་བཅོས་གང་རུང་ཡིན་པའི་ཁྱབ་མ་ཁྱབ་དང་་་་་་་་
བདེན་ཚིག་ཡིན་ན་དེ་བཞི་བརྩིར་རུང་གི་གཞི་ཡིན་པས་ཁྱབ་མ་ཁྱབ་སོགས་ཀྱི་་་་
སྟེང་ན་སྤྲོ་བྱ་མང་མོད། མང་དོགས་ནས་མ་བྲིས་བས་གཞན་དུ་ཤེས་པར་བྱའོ། །
དགོས་སོགས་ཆོས་བཞིའི་སྐོར།
དྲི་བ། ཆོས་སྤྱོད་བཅུ་ཡི་བདག་ཉིད་ཀྱི་ཞེས་པའི་ཆོས་སྤྱོད་བཅུ་
གང་ལ་ངོས་འཛིན།
ལན། སྤྱིར་ཆོས་སྤྱོད་བཅུ་ལ། དབུས་མཐའ་ལས། ཡི་གེ་འབྲི་མཆོད་སྦྱིན་
པ་དང༌། །ཉན་དང་ཀློག་དང་ལེན་པ་དང༌། །འཆད་དང་ཁ་ཏོན་བྱེད་པ་དང་། །
དེ་སེམས་པ་དང་སྒོམ་པའོ། །ཞེས་གསུངས་པ་ལྟར་གྱི་ཆོས་སྤྱོད་བཅུ་དང་། རྗེ་
ས་པཎ་གྱི་བསྟན་པ་སྤྱིའི་རྣམ་བཞག་ལས་ཡན་ལག་བདུན་པའི་སྟེང་དུ་སྐྱབས་་་་
འགྲོ་དང་སྨོན་འཇུག་གི་སེམས་བསྐྱེད་གཉིས་དང་བཅུ་ལ་ཆོས་སྤྱོད་བཅུར་་་་་་་་
གསུངས་པ་སོགས་ཡོད་ལ། དེ་ལ་རྣམ་བཤད་དང་གསེར་ཕྲེང་གཉིས་ཡང་མི་
མཐུན་ཏེ། རྣམ་བཤད་ལས་འགྲེལ་བར། བྱང་ཆུབ་སེམས་ཀྱི་སེམས་དང་སྦྱིན་པ་
ལ་སོགས་པའི་སྒྲུབ་པའི་སྤྱོད་པ་ཞེས་རྣམ་མཁྱེན་མཚོན་བྱེད་ཀྱི་ཆོས་བཅུའི་ཐོག་་
མཐའ་བཟུང་བས་དེ་བཅུ་ལ་བྱེད་དགོས་པར་གསུངས་ཀྱང་། གསེར་ཕྲེང་ལས་
དེ་བཀག་ནས་ཕར་ཕྱིན་བཅུ་ལ་བྱེད་དགོས་པར་གསུངས་པའི་ཕྱིར། རྟགས་
ཟུར་སྔ་ཕྱི་རིམ་བཞིན་དེར་ཐལ། རྣམ་བཤད་ལས། རྣམ་མཁྱེན་མཚོན་བྱེད་ཀྱི་
སེམས་བསྐྱེད་ལ་སོགས་པ་ཆོས་སྤྱོད་བཅུའི་བདག་ཉིད་ཀྱི་མདོའི་དོན། ཞེས་
དང་། གསེར་ཕྲེང་ལས། སྔོན་གྱི་མཁས་པ་དག་རྒྱན་སྣང་ལས། སྟོང་ཕྲག་བརྒྱ་
བ་ལ་སོགས་པའི་མདོ་ཡི་དོན་བྱང་ཆུབ་ཀྱི་སེམས་དང་། ནས། གནས་སྐབས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
197.
བརྒྱད་ཀྱིས་ཕྱེ་བ། ཞེས་པས་ཆོས་སྤྱོད་བཅུ་རྣམ་མཁྱེན་གྱི་ཆོས་བཅུ་ལ་བཤད་
པར་འདོད་པ་ནི་མི་འཐད་དེ། ལུང་དེས་དོན་བདུན་ཅུ་བོ་ཐམས་ཅད་འཛིན་ཏེ་
གནས་སྐབས་བརྒྱད་ཀྱི་དབྱེ་བས་ཞེས་པའོ། །ཞེས་གསུངས་པའི་ཕྱིར། །
འདི་ལ་མཁས་པ་ཁ་ཅིག་གིས། སྐབས་འདིའི་ཆོས་སྤྱོད་བཅུ་སྦྱིན་པ་ལ་
སོགས་པའི་ཕར་ཕྱིན་བཅུ་ལ་བྱེད་པར་འགྲེལ་བཤད་གཉིས་དང་ཤེར་འབྱུང་་་་་་
གིས་བཤད་པ་ལྟར་གསེར་ཕྲེང་དང་རྟོགས་དཀའི་སྣང་བ་ལས་གསུངས་ལ།
རྣམ་བཤད་ལས་རྣམ་མཁྱེན་མཚོན་བྱེད་ཀྱི་ཆོས་བཅུ་ལ་བྱེད་པར་གསུངས་པ་་་་
གཉིས་ཀ་ཡང་འགྲེལ་བའི་དགོངས་པ་ཡིན་ཏེ། དེའི་སྐབས་ཀྱི་འགྲེལ་བར་བྱང་
ཆུབ་ཀྱི་སེམས་དང་སྦྱིན་པ་ལ་སོགས་པ་སྒྲུབ་པའི་སྤྱོད་པ་ཞེས་གསུངས་ལ། དེའི་
བྱང་ཆུབ་ཀྱི་སེམས་ལ་ཕྱི་མའི་སོགས་སྒྲ་སྦྱར་ན་རྣམ་མཁྱེན་མཚོན་བྱེད་ཀྱི་ཆོས་་་་
བཅུ་ལ་བྱེད་པ་རྣམ་བཤད་ཀྱི་དགོངས་པ་ཡིན་ལ། སྦྱིན་པ་ལ་སོགས་པ་ཞེས་
སྦྱིན་པ་ལ་སོགས་སྒྲ་སྦྱར་བའི་བཅུ་ལ་བྱེད་ན་སྦྱིན་སོགས་ཕར་ཕྱིན་བཅུ་ལ་བྱེད་་་
པ་གསེར་ཕྲེང་སོགས་ཀྱི་དགོངས་པ་ཡིན་པས་གཉིས་ཀ་ལྟར་ཁས་ལེན་དགོས་ཏེ།
ལུང་གི་སྙེ་མ་ལས། རྟོགས་ཞེས་དྲང་ངོ༌། །གང་ན་སེམས་བསྐྱེད་དང་ལྡན་པའི་
ཕར་ཕྱིན་བཅུའི་བསྒྲུབ་པའི་ཆོས་སྤྱོད་བཅུའམ་དོན་བདུན་ཅུ་ནང་དུ་འདུས་་་་་
པའི་ཆོས་སྤྱོད་རྣམ་མཁྱེན་གྱི་ཆོས་བཅུའི་བདག་ཉིད་ཀྱི་མདོ་དོན་ནོ། །ཞེས་
གསུངས་པས་སོ། །ཞེས་ཟེར་རོ། །
བཀའ་བསྟན་བཅོས་ཀྱི་སྐོར།
།
དྲི་བ། བསྟན་བཅོས་ཀྱི་གོ་དོན་གང་ཡིན།
ལན། འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་རྗོད་བྱེད་རྣམ་དག་
དེ་དེའི་གོ་དོན་ནམ་མཚན་ཉིད་ཡིན་ལ། ངེས་ཚིག་ནི། དེའི་སྐད་དོད་ཤཱy་ཞེས་



，198. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཤཱས་ནི་འཆོས་པ་སྟེ། རྒྱུ་ཉོན་མོངས་དུག་གསུམ་ལས་བསླབ་པ་གསུམ་ལྡན་
དུ་འཆོས་པ་དང་ཏཱ་ཡའམ་ཏར་ཎ་སྐྱོབ་པ་སྟེ། འབྲས་བུ་ངན་འགྲོ་དང་སྲིད་
པའི་སྡུག་བསྔལ་ལས་སྐྱོབ་པས་དེ་སྐད་བརྗོད་པའི་ཕྱིར་ཏེ། རྣམ་བཤད་རིགས་
པ་ལས། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོའི་སྲིད་ལས་
སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་
པོ་འདི་དག་གཞན་གྱི་ལུགས་ལ་མེད། །ཅེས་གསུངས་པའི་ཕྱིར། དེ་ལ་དབྱེ་ན།
རྒྱལ་བའི་བཀའ་དང་། སེམས་ཅན་གྱི་བསྟན་བཅོས་གཉིས་ཡོད། སྤོབས་པ་བཞི་
ལྡན་གྱི་རྒྱལ་བའི་གསུང་རབ་དེ་བཀའི་མཚན་ཉིད། སྤོབས་པ་བཞི་ནི། དོན་
དང་ལྡན་པ། ཆོས་དང་ལྡན་པ། ཉོན་མོངས་ཟད་པར་བྱེད་པ། ཞི་བའི་ཕན་
ཡོན་སྟོན་པ་བཞི་ལ་བྱེད་པའི་ཕྱིར་ཏེ། ལྷག་བསམ་བསྐུལ་བའི་མདོ་ལས།
བྱམས་པ་གཞན་ཡང་རྒྱུ་བཞིས་ན་སྤོབས་པ་ཐམས་ཅད་སངས་རྒྱས་ཀྱི་གསུང་་་་་
ཡིན་པར་རིག་པར་བྱའོ། །བཞི་གང་ཞེ་ན། བྱམས་པ་འདི་སྤོབས་པ་དོན་དང་
ལྡན་པ་ཡིན་གྱི་དོན་དང་མི་ལྡན་པ་མ་ཡིན་པ་དང་། ཆོས་དང་ལྡན་པ་ཡིན་གྱི་
ཆོས་དང་མི་ལྡན་པ་མ་ཡིན་པ་དང་། ཉོན་མོངས་ཟད་པར་བྱེད་པ་ཡིན་གྱི་ཉོན་
མོངས་པ་འཕེལ་བར་བྱེད་པ་མ་ཡིན་པ་དང་། མྱ་ངན་ལས་འདས་པའི་ཡོན་
ཏན་དང་ཕན་ཡོན་སྟོན་པ་ཡིན་གྱི་འཁོར་བའི་ཉེས་པ་འཕེལ་བར་བྱེད་པ་མ་་་་་
ཡིན་པ་སྟེ། ཞེས་གསུངས་པའི་ཕྱིར།
བཀའ་དེ་ལ་དུས་ཀྱི་སྒོ་ནས་འཁོར་ལོ་གསུམ་དང་། བརྗོད་བྱའི་སྒོ་ནས་
དྲང་ངེས་ཀྱི་མདོ་གཉིས་དང༌། རྗོད་བྱེད་ཚིག་གི་སྒོ་ནས་གསུང་རབ་ཡན་ལག་
བཅུ་གཉིས་དང་། གཉེན་པོའི་སྒོ་ནས་སྡེ་སྣོད་གསུམ་དང་། ཆོས་ཕུང་བརྒྱད་ཁྲི་
བཞི་སྟོང་། གདུལ་བྱའི་སྒོ་ནས་ཐེག་པ་ཆེ་ཆུང་གི་མདོ་གཉིས་དང་བདག་རྐྱེན་
གྱི་སྒོ་ནས་ཞལ་ནས་གསུངས་པའི་བཀའ་དང་། བྱིན་གྱི་རླབས་པའི་བཀའ་དང་།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 199.
རྗེས་སུ་གནང་བའི་བཀའ་དང་གསུམ་ཡོད། ཞལ་ནས་གསུངས་པ་མདོ་སྡུད་པ་
ལྟ་བུ་དང་། རྗེས་སུ་གནང་བ་འདི་སྐད་བདག་ཐོས་སོགས་གླེང་གཞིའི་ལེའུ་ལྟ་
བུ་དང༌། བྱིན་གྱིས་བརླབས་པའི་བཀའ་ལ་གསུམ་ལས། སྐུས་བྱིན་གྱིས་བརླབས་
པ་མདོ་སྡེ་ས་བཅུ་བ་ལྟ་བུ། གསུང་གིས་ཕྱིན་གྱིས་བརླབས་པ་མ་སྐྱེས་དགྲའི་
འགྱོད་པ་བསལ་བའི་མདོ་ལྟ་བུ། ཐུགས་ཀྱིས་བྱིན་གྱིས་བརླབས་པ་ལ་གསུམ་
ལས། ཐུགས་ཏིང་ངེ་འཛིན་གྱིས་བྱིན་གྱིས་བརླབས་པ་ཤེར་སྙིང་ལྟ་བུ་དང་།
ཐུགས་རྗེས་བྱིན་གྱིས་བརླབས་པ་གནོད་སྦྱིན་དང་ལྷ་ཀླུ་སོགས་ཀྱིས་རང་རང་གི་་
སྔགས་སྨྲས་པ་སངས་རྒྱས་ཀྱི་ཐུགས་རྗེས་ནུས་པ་ཁྱད་པར་ཅན་དུ་བྱིན་གྱིས་་་་་་
བརླབས་པ་ལྟ་བུ་དང༌། ཐུགས་བདེན་པས་བྱིན་གྱིས་བརླབས་པ་དེའི་མཐུས་རི་
དང་ཤིང་དང་འོད་ཟེར་སོགས་ལས་ཆོས་ཀྱི་ཚིག་བརྩམས་པར་བྱ་ཞིང་དབྱུང་་་་་
བར་བྱ། སོགས་བྱུང་ལྟ་བུ་ཡིན་ནོ།།
སངས་རྒྱས་ཀྱི་བཀའ་ལ་ཁྱད་པར་གསུམ་མམ་དགུར་གསུངས་ཚུལ་ནི། བུ་
སྟོན་ཆོས་འབྱུང་དུ། འོད་ལྡན་ལས། བསླབ་པ་གསུམ་ནི་རབ་སྟོན་ཅིང་། །ཕྱག་
རྒྱ་གསུམ་དང་ཡང་དག་ལྡན། །ཐོག་མ་བར་དང་མཐར་དགེ་བ། །སངས་རྒྱས་
གསུམ་དུ་མཁས་པས་རྟོགས། །ཞེས་བསྒྲུབ་པ་བསླབ་པ་གསུམ། ལྟ་བ་བཀར་
བཏགས་ཀྱི་ཕྱག་རྒྱ་གསུམ་སྟེ། ཆོས་ཐམས་ཅད་བདག་མེད། འདུས་བྱས་ཐམས་
ཅད་མི་རྟག་ཟག་བཅས་ཀྱི་འདུ་བྱེད་ཐམས་ཅད་སྡུག་བསྔལ་བསྔལ་བ་སྟེ་གསུམ་་
སྟོན་ཅིང་། ངོ་བོ་ཐོག་མཐའ་བར་གསུམ་དུ་དགེ་བ་ལ་བཤད་དོ། །སོ་སོར་ཐར་
བར། སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་
སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་གསུངས་
སོ། །མདོ་ལས། དམ་པའི་ཆོས་ནི་ཐོག་མར་དགེ་བ་བར་དུ་དགེ་བ་ཐ་མར་དགེ་
བ། དོན་བཟང་བོ། ཚིག་འབྲུ་བཟང་བོ། མ་འདྲེས་པ། ཡོངས་སུ་རྫོགས་པ།



• 200 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ཡོངས་སུ་དག་པ། ཡོངས་སུ་བྱང་བ་ཞེས་གསུངས་ཤིང་། ཐོག་མཐའ་བར་
གསུམ་དགེ་བ་ནི། ཐོགས་མེད་ལ་སོགས་པས། ཐོས་བསམ་སྒོམ་གསུམ་ལ་བཤད།
ཁ་ཅིག མདོའི་མགོར་གླེང་གཞི། བར་དུ་མདོ་དངོས། མཐར་མཐུན་འགྱུར་ཡི་
རང་སྟེ་གསུམ་ལ་བཤད། སློབ་དཔོན་དགེ་བ་ལྷས། བསྟན་བཅོས་ཀྱི་ཐོག་མར་
མཆོད་བརྗོད། བར་དུ་བསྟན་བཅོས་ཀྱི་ལུས། ཐ་མར་བསྔོ་བ་གསུམ་ལ་བཤད་
དོ། །འདིར་རྣམ་བཤད་རིགས་པ་ལྟར་ན། ཐོག་མ་དང་བར་དང་། ཐ་མ་ནི།
ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་ཀྱི་ཕུང་བོ་ཡོངས་སུ་ཉམས་པ་
མེད་པས་དགེ་བའོ། །དོན་བཟང་བོ་ནི། ཕྱིན་ཅི་མ་ལོག་པའི་བརྗོད་པར་བྱེད་པ་
ཕུན་སུམ་ཚོགས་པའོ། །ཚིག་འབྲི་བཟང་བོ་ནི། གོ་བར་བྱེད་པས་བརྗོད་པར་
བྱེད་པ་ཕུན་སུམ་ཚོགས་པའོ། །མ་འདྲེས་པ་ནི། གཞན་དང་ཐུན་མོང་མ་ཡིན་
པའོ། །ཡོངས་སུ་རྫོགས་པ་ནི། ཉོན་མོངས་པ་ཐམས་ཅད་ཀྱི་གཉེན་པོའི་ཕྱིར་རོ།།
ཡོངས་སུ་དག་པ་ནི། རང་གི་ས་བའི་ཉོན་མོངས་པ་ལ་རྣམ་པར་གྲོལ་བས་ངོ་བོ་
ཉིད་རྣམ་པར་གྲོལ་བའོ། །ཡོངས་སུ་བྱང་བ་ནི་ས་གཞན་གྱི་ཉོན་མོངས་ཀྱི་བག་
ལ་ཉལ་སྤངས་པས་རྒྱུད་རྣམ་པར་གྲོལ་བའོ། །ཞེས་པའི་བར་དུ་གསུངས་པ་ལྟར་
འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་སེམས་ཅན་གྱིས་བརྩམས་་་་་
པའི་རྗོད་བྱེད་རྣམ་དག་དེ་བཀའ་དང་བསྟན་བཅོས་གཉིས་སུ་ཕྱེ་བའི་བསྟན་་་་་
བཅོས་ཀྱི་མཚན་ཉིད། དབྱེ་ན་འཁོར་ལོ་དང་པོའི་དགོངས་འགྲེལ་མཛོད་རྩ་
འགྲེལ། བར་བའི་སྤྱོད་པ་སྟོན་པ་ས་སྡེ་དང༌། ལྟ་བ་སྟོན་པ་རིགས་ཚོགས་དང་།
པྲ་ཀ་ར་ན་སྡེ་བརྒྱད་དང་། ཐ་མའི་དགོངས་འགྲེལ་བསྡུ་བ་དང་། ཐེག་བསྡུས་
དང༌། འཁོར་ལོ་གསུམ་གའི་དགོངས་འགྲེལ་མངོན་པ་ཀུན་བཏུས་དང་དབུ་མ་
སྣང་བ་དང་། དབུ་མ་རྒྱན་ལྟ་བུ་ཡིན། གསུང་རབ་ཐམས་ཅད་ཀྱི་དགོངས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 201.
འགྲེལ་ལམ་སྒྲོན་དང་། ལམ་རིམ་གཉིས་དང༌། ཐུབ་དགོངས་ལྟ་བུའོ། །
ཡང་བསྟན་བཅོས་ལ་བྱེད་ལས་ཀྱི་སྒོ་ནས་འཐོར་བ་བསྡུད་པའི་བསྟན་་་་་་་
བཅོས། འཁྲུག་པ་སྡེབས་པའི་བསྟན་བཅོས། རྒྱ་ཆེ་བ་སྡུད་པའི་བསྟན་བཅོས།
མ་ཚང་བ་ཁ་བསྐང་བའི་བསྟན་བཅོས་བཞི་ཡོད། ཚད་མ་ཀུན་བཏུས་དང་པོ་
དང་འདུལ་བ་མདོ་རྩ་བ་དང་མདོ་སྡེ་རྒྱན་གཉིས་པ། མངོན་རྟོགས་རྒྱན་དང་
བརྒྱད་སྟོང་དོན་བསྡུས་གསུམ་པ། དབུ་མ་རིན་ཆེན་ཕྲེང་བ་དང༌། དབུ་མ་སྙིང་
བོ་ལྟ་བུ་བཞི་བ་ཡིན་ནོ། །ས་སྡེ་བར་བའི་སྤྱོད་པ་སྟོན་པ་དང་། པྲ་ཀ་ར་ཎ་སྡེ་
བརྒྱད་བར་བའི་ལྟ་བ་སྟོན་པར་བཤད་པ་ནི་ཡིག་ཆ་ལྟར་ཡིན་ལ། མཁས་པ་
འགའ་ཞིག་གི་གསུང་ལས། བུ་སྟོན་ཆོས་འབྱུང་དུ་དེ་རྣམས་ཐ་མའི་ལྟ་བའི་ཆ་
སྟོན་པར་གསུངས་ཤིང༌། སྤྱི་དོན་རོལ་མཚོ་སོགས་སུ་དེ་རྣམས་ཐ་མའི་སྤྱོད་པའི་
ཆོ་འགྲེལ་བར་གསུངས་པས་དེ་རྣམས་འདིར་བསྟན་འཁོར་ལོ་བར་ཐ་གཉིས་་་་་
ཀའི་དགོངས་འགྲེལ་ཡིན་ནམ་དཔྱད་དགོས། ཞེས་གསུངས་པས་དཔྱད་གཞི་
ཞིག་ཡོད་པར་སྣང་ངོ༌། །
དྲི་བ། བཀའི་ངོ་བོའི་འདོད་ཚུལ་ལ་མི་མཐུན་པ་ཨེ་ཡོད། །
ལན། མི་མཐུན་པ་ཡོད་དེ། དེ་ལ་བྱེ་སྨྲས། མིང་ཚིག་ཡི་གེའི་ཚོགས་དེ་
དག་ནི་སྐྱེས་བུའི་ལྕེ་རྐན་ལས་བྱུང་བའི་སྒྲའམ་ངག་གི་རང་བཞིན་མ་ཡིན་ཏེ།
དེ་འདྲའི་ངག་སྒྲ་ཙམ་གྱིས་དོན་དངོས་སུ་གོ་བར་བྱེད་མི་ནུས་པའི་ཕྱིར། དེས་
ན་དེ་འདྲའི་ངག་ནི་མིང་ལ་གསལ་བྱེད་དམ་སྐྱེད་བྱེད་དུ་འཇུག་ལ། དེ་ལ་
བརྟེན་ནས་མིང་གིས་དོན་བརྗོད་པར་བྱེད་དོ། །དེ་ལྟར་ངག་དང་མིང་ལ་དོན་
དངོས་སུ་གོ་བར་བྱེད་ནུས་མི་ནུས་ཀྱི་ཁྱད་པར་སོགས་ཡོད་པས་མིང་ནི་ངག་གི་་་
རང་བཞིན་མ་ཡིན་པའི་ལྡན་མིན་འདུ་བྱེད་ཡིན་ལ། འདིའི་ཁུངས་ནི་ལུང་ལས།
ཚིགས་བཅད་མིང་ལ་བརྟེན་པ་སྟེ། །ཞེས་ཚིག་དང་མིང་ཐ་དད་པར་བཤད་པས་



• 202 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྒྲུབ་པོ། །ཞེས་ཟེར་རོ། །དེ་ཡང་དཔེར་ན། བུམ་པ་ཞེས་པའི་སྒྲ་ལྟ་བུ་ནི་ངག་
དང་དེའི་བུམ་པ་ཞེས་མིང་འདོགས་པའི་ཆ་ལྟ་བུ་ནི་མིང་དུ་འདོད་ནས་སྔ་མ་་་་་
གཟུགས་དང་ཕྱི་མ་ལྡན་མིན་འདུ་བྱེད་དུ་ཁས་བླངས་བས་བུམ་པ་ཞེས་བརྗོད་་་་
པའི་སྒྲ་ཡོད་མེད་དང་དེའི་མིང་རྣ་བས་ཐོས་པ་ཡོད་མེད་སོགས་ཡ་མཚར་ཞིང་།
བསྟན་བཅོས་ཀྱི་ངོ་བོ་ཡང་དེ་ལྟ་བུའི་མིང་ཚིག་ཡི་གེ་སྔ་ཕྱི་དུ་མ་འབྲེལ་བའི་ཆ་་་་
ལ་སྒྲ་སྤྱིའི་ཕྲེང་བ་ཟེར་བ་དང་མིང་གི་རང་བཞིན་གྱི་ལྡན་མིན་ཡིན་ཞེས་ཟེར་རོ།།
དེ་དག་ལ་མདོ་སྡེ་བས། ཁྱོད་ཀྱིས་ངག་གིས་མིང་ལྡན་མི་དེ་སྐྱེད་ཅེས་
པའི་ངག་དེ་དོན་ལ་བརྡ་སྦྱར་ནུས་པའི་ཡི་གེའི་བདག་ཉིད་ཀྱི་ངག་ཁྱད་པར་བ་་་
ཞིག་ལ་ཟེར་ན། དེས་དོན་གོ་བར་བྱེད་པས་དེ་མིང་ཡིན་པར་འགྱུར་ལ། དེ་ལྟར་
མ་ཡིན་པའི་ངག་སྤྱི་ཙམ་ལ་ཟེར་ན་བརྡ་སྦྱོར་མི་ནུས་པའི་བ་ལང་ལ་སོགས་པའི་་
ངག་གིས་ཀྱང་མིང་སྐྱེད་པར་འགྱུར་རོ་ཞེས་པ་སོགས་ཀྱིས་བཀག་ནས། རང་གི་
ལུགས་ནི། ངག་དང་མིང་རང་བཞིན་གཅིག་པས་མིང་ཚིག་ཡི་གེའི་ཚོགས་དེ་
དག་ནི་དོན་ལ་བརྡ་གདགས་ནུས་ཀྱི་ཡི་གེའི་བདག་ཉིད་མིན་པའི་ངག་གི་རང་
བཞིན་ནི་མ་ཡིན་ཏེ། དེ་འདྲའི་ངག་སྒྲ་ཡིན་ན། དེ་ཙམ་གྱིས་དོན་གོ་བར་བྱེད་
མི་ནུས་པ་བ་ལང་གི་ངག་བཞིན་ཡིན་པའི་ཕྱིར་རོ། །དེས་ན་དེ་དག་ནི་དཔེར་ན་
གོ་ཞེས་བྱ་བ་ལ་ཡི་གེ་ག་དང་ཨོ་དང་ཚིག་དྲག་གི་བདག་ཉིད་ཅན་གྱི་སྒྲ་བརྡ་་་་་་
སྦྱོར་བ་པོས་དོན་དགུ་ལ་བཏགས་པ་ལྟ་བུའི་ངག་ཁྱད་པར་བའི་རང་བཞིན་གྱི་་་་
སྒྲ་ཡིན་པས། ཁྱོད་ཀྱིས་འདོད་པའི་མིང་དང་དེའི་ཚོགས་སོགས་ལྡན་མིན་གྱི་
རང་བཞིན་དེ་ནི་ཤེས་བྱ་ལ་མི་སྲིད་པས་དངོས་པོར་མེད་དོ། །དེ་དག་དངོས་
པོར་ཡོད་པར་ཁྱོད་ཀྱིས་གང་ལས་ཤེས་ཞེས་པ་ལ། བྱེ་བྲག་ཏུ་སྨྲ་བ་རྣམས་ན་རེ།
ཆོས་ཐམས་ཅད་རྟོག་གེ་སྟེ་དངོས་སྟོབས་ཀྱི་རིགས་པ་སོགས་ཀྱི་སྤྱོད་ཡུལ་མ་ཡིན་
པས་དེ་དེ་ལྟར་ཡིད་ཆེས་པའི་ལུང་ཚད་མ་ལས་འགྲུབ་པའི་ཕྱིར་དེ་དག་རྫས་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 203 .
སུའམ་དངོས་པོར་ཡོད་པ་ཁོ་ནའོ། །ཞེས་སོགས་ཟེར་བ་ཡིན་ཏེ། གསེར་ཕྲེང་
ལས། དེ་གསུམ་ཡང་བྱེ་སྨྲ་ལྡན་མིན་རྫས་གྲུབ་དང་མདོ་སྡེ་བ་སྒྲ་རང་མཚན་པ་
ལ་འདོད་པར་བཤད་པས་སོ། ཞེས་དང་། གང་སྤེལ་ལས། བྱེ་བྲག་ཏུ་སྨྲ་བ་
རྣམས་ན་རེ། ལྡན་པ་མ་ཡིན་པའི་འདུ་བྱེད་ཀྱི་རང་བཞིན་མིང་གི་ཚོགས་ལ་
སོགས་པ་ནི་རྫས་སུ་ཡོད་པ་ཁོ་ནའོ་ཞེས་ཟེར་རོ། །གང་ལས་ཤེ་ན། ལུང་ལས་ཏེ།
ཇི་སྐད་དུ་དགེ་སློང་དག་བརྙེས་པ་མཆོག་དང༌། སྙན་པ་མཆོག་བརྙེས་པའི་དེ་
བཞིན་གཤེགས་པ་ནི་མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་
བརྙེས་པའོ་ཞེས་གསུངས་པ་ལྟ་བུའོ། །བརྙེས་པ་ནི་རྙེད་པ་ཡིན་ན་དངོས་པོ་
མེད་པ་ནི་བརྙེས་པར་མི་རུང་ངོ་། །གཞན་ཡང་ཆོས་ཐམས་ཅད་རྟོག་གེའི་སྤྱོད་
ཡུལ་མ་ཡིན་པས་ཞེས་བྱ་བ་ལ། དེ་ལྟར་ཡིད་ཆེས་པའི་ལུང་གི་ཚད་མ་ལས་
འགྲུབ་པ་ཡིན་གྱི་ཆོས་ཁ་ཅིག་དེ་བཞིན་གཤེགས་པའི་ཡེ་ཤེས་ཀྱི་སྤྱོད་ཡུལ་ཁོ་ན་་་
ཡིན་པ་ཡོད་དོ། །ཞེས་དང་། རྒྱལ་སྲས་མ་ལས། ཆོས་ཐམས་ཅད་རྟོག་གེའི་སྤྱོད་
ཡུལ་མ་ཡིན་པས་ཞེས་བྱ་བ་ནི་ཁ་ཅིག་ཁོ་ན་རྟོག་གེའི་སྤྱོད་ཡུལ་ཡིན་གྱི་ཐམས་་་
ཅད་ནི་མ་ཡིན་ཏེ། གང་དག་དེ་བཞིན་གཤེགས་པའི་ཡེ་ཤེས་ཀྱི་སྤྱོད་ཡུལ་དུ་
གཏོགས་པ་ཁོ་ན་ཡིན་པ་དེ་དག་རྟོག་གེའི་སྤྱོད་ཡུལ་མ་ཡིན་ནོ་སྙམ་དུ་བསམ་པ་
ཡིན་ནོ། །ཞེས་གསུངས་པའི་ཕྱིར་རོ། །
འདིར་བྱེ་སྨྲའི་འདོད་ཚུལ་ལ་སྣ་ཚོགས་ཡོད་ཀྱང་། མཁས་དབང་འགའ་
ཞིག་གི་གསུང་ལས། ཆོས་མངོན་པ་བ་ལས་གཞན་པའི་ཁ་ཆེའི་བྱེ་སྨྲ་རྣམས་ཀྱིས་
བསྟན་བཅོས་འདུ་བྱེད་ཕུང་བོ་ཁོ་ནར་འདོད། ཆོས་མངོན་པ་རྗེས་འབྲང་གི་བྱེ་
སྨྲས་བཀའ་དང་བསྟན་བཅོས་རྣམས་ལ་གཟུགས་ཀྱི་ཕུང་བོ་དང་འདུ་བྱེད་ཕུང་་་
བོ་གཉིས་ཀ་ཡོད་ཀྱང་དེ་གཉིས་ཀྱི་གཞི་མཐུན་མི་འདོད། འདོད་ཚུལ་དེ་གཉིས་
དང་མི་མཐུན་པའི་བྱེ་སྨྲ་ཡང་ཡོད་པའི་ཕྱིར། དང་པོ་གྲུབ་སྟེ། མཛོད་རང་



· 204 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
འགྲེལ་ལས། བྱེ་བྲག་ཏུ་སྨྲ་བ་རྣམས་ན་རེ། ཆོས་ཐམས་ཅད་རྟོག་གེའི་སྤྱོད་ཡུལ་
མ་ཡིན་པས། ལྡན་པ་མ་ཡིན་པའི་འདུ་བྱེད་ཀྱི་རང་བཞིན་མིང་གི་ཚོགས་ལ་
སོགས་པ་ནི་རྫས་སུ་ཡོད་པ་ཁོ་ནའོ་ཞེས་ཟེར་རོ། །ཞེས་དང་། རྒྱལ་སྲས་མ་ལས་
ཀྱང་གང་དག་གི་ལྟར་ན་མིང་གི་རང་བཞིན་ཡིན་པ་ཞེས་བྱ་བ་ནི་སྡེ་བ་གཞན་་་་་
གང་གང་གི་ལྟར་ན་སེམས་དང་ལྡན་པ་མ་ཡིན་པ་མིང་ཡོད་པ་དེ་དག་གི་ལྟར་ན་
ནི་འདུ་བྱེད་ཀྱི་ཕུང་བོས་བསྡུས་ཏེ། མིང་ནི་འདུ་བྱེད་ཀྱི་ཕུང་བོས་བསྡུས་པའི་
ཕྱིར་རོ། །ཞེས་དང་། གསེར་ཕྲེང་ལས་ཀྱང་། ཚོགས་གསུམ་ཀའི་རང་བཞིན་དུ་
འདོད་པ་གཉིས་ཀ་མཐུན་ཀྱང་གཅིག་ནི་ཚོགས་གསུམ་སྒྲ་སྤྱིའི་ཕྲེང་བར་འདོད་་་
པས་ལྡན་མིན་དང་། གཅིག་ནི་དེ་གསུམ་ངག་གི་རིག་བྱེད་ཀྱི་སྒྲ་རང་མཚན་ལ་
འདོད་པས་གཟུགས་ཀྱིས་བསྡུས་པའོ། །ཞེས་དང་། དེ་གཉིས་སྔ་མ་བྱེ་སྨྲ་དང་ཕྱི་
མ་མདོ་སྡེ་པའི་འདོད་པ་དང་མཐུན་ཏེ། ཞེས་དང་། འགྲེལ་བ་མངོན་པའི་རྒྱན་
ལས། བསྟན་བཅོས་ལ་ནི་གཙོ་འཁོར་གྱི་རྣམ་པར་བཞག་པ་མེད་དེ། མཚུངས་
ལྡན་མ་ཡིན་པས་སྐྱེ་སོགས་ཡོད་ཀྱང་ཁ་ཆེ་བ་འདུ་བྱེད་ཕུང་བོ་གཅིག་པུ་ཁོ་ནར་་
ཟད་པའི་ཕྱིར་ཞེས་ཟེར་རོ། །ཞེས་དང༌། ཡིག་ཆར་ཡང་དེ་དག་དང་མཐུན་པར་
གསུངས་པའི་ཕྱིར། །
གཉིས་པ་གྲུབ་སྟེ། རྒྱལ་སྲས་མ་ལས། ཆོས་མངོན་པ་བ་རྣམས་ཀྱི་ལྟར་ན་
ནི་སངས་རྒྱས་ཀྱི་གསུང་གཉིས་ཀའི་རང་བཞིན་ཡིན་པར་འདོད་དེ། ཞེས་དང༌།
མཛོད་ཀྱི་ཡིག་ཆར་ཡང་། དེ་དག་བསྡུས་ཚུལ་གསུམ་ཡོད་དེ། མདོ་སྡེ་བས་ཚིག་
གི་རང་བཞིན་གཟུགས་ཕུང་གིས་བསྡུས་པར་འདོད། བྱེ་སྨྲའི་སྡེ་བ་ཁ་ཆེ་བ་
དང༌། མངོན་པ་བ་ལས་གཞན་པའི་སྡེ་བ་འགའ་ཞིག་གིས་མིང་ཚོགས་པའི་རང་
བཞིན་ལྡན་མིན་འདུ་བྱེད་དུ་འདོད། མངོན་པ་སྡེ་བདུན་གྱི་རྗེས་འབྲང་མངོན་
པ་བ་དག་གིས་ཆོས་ཕུང་གི་གཞི་ལྡོག་གཟུགས་དང་། སྤྱི་ལྡོག་འདུ་བྱེད་ཀྱི་ཕུང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
205.
བོར་འདོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ཆོས་མངོན་པ་བ་དེ་
དག་གིས་གཞི་ལྡོག་དང་རང་ལྡོག་གི་སྒོ་ནས་གཟུགས་དང་འདུ་བྱེད་ཕུང་བོར་་་
འདུ་བར་གསུངས་པ་མ་གཏོགས་དེ་གཉིས་ཀྱི་གཞི་མཐུན་འདོད་པར་ཟུར་ཙམ་་་
ཡང་མ་གསུངས་བའི་ཕྱིར། འོན་ཀྱང་མངོན་པའི་བྱེ་སྨྲ་དེས་བཀའ་བསྟན་
བཅོས་རྣམས་བེམ་པོ་དང་འདུ་བྱེད་ཕུང་བོའི་གཞི་མཐུན་ཡིན་པར་འདོད་དེ།
གྲུབ་མཐའ་ཆེན་མོ་ལས། མིང་གི་ཚོགས་སྤྱི་ཡིན་པས་བེམ་པོ་དང་ལྡན་མིན་འདུ་
བྱེད་དུ་གཏོགས་ལ། ཊཱིཀ་ཆེན་དེ་ཉིད་སྣང་བ་ལས། མདོ་སྡེ་བའི་སྐབས་སུ་འདུ་
བྱེད་བེམ་པོ་ཡོད་མིན། ཞེས་པའི་ཤུགས་ལ་བྱེ་སྨྲས་འདུ་བྱེད་དང་བེམ་པོའི་གཞི་
མཐུན་འདོད་པར་གསུངས་སོ། །ཞེས་དང་། རིན་ཆེན་ཕྲེང་བར་ཡང་དེ་མི་
འགལ་བར་གསུངས་པ་དང་། རྗེ་གུང་ཐང་བའི་མཆན་དུ་ཡང་། གྲུབ་མཐའ་
ཆེན་མོར། ནས། ཞེས་གསུངས་པས་གྲུབ་མཐའ་རིན་ཆེན་ཕྲེང་བ་ལྟར་རོ། །
ཞེས་གསུངས་པའི་ཕྱིར་རོ། །ཞེས་གསུངས་པ་འདི་ནི་མཛོད་འགྲེལ་དག་ལ་
གཏུགས་ནས་གསུངས་པར་སྣང་ངོ༌། །
མཛོད་ཀྱི་མཐའ་དཔྱོད་ལས། ཁ་ཆེ་བ་དང་མངོན་པ་ལས་གཞན་པའི་སྡེ་
བ་འགའ་ཞིག་གིས་མིང་ཚོགས་པའི་རང་བཞིན་ལྡན་མིན་འདུ་བྱེད་དུ་འདོད།
ཅེས་གསུངས་པ་ལ། ཁ་ཅིག་གིས། ལུང་འདིས་ཆོས་ཕུང་འདུ་བྱེད་ཁོ་ནར་
འདོད་མཁན་ཁ་ཆེ་བ་ལས་གཞན་པའི་སྡེ་བ་ཞིག་ཏུ་ངོས་བཟུང་བའི་ཤུགས་ལ།
ཁ་ཆེ་བས་དེ་གཉིས་ཀྱི་གཞི་མཐུན་དུ་འདོད་པར་འཕངས་པའི་ཕྱིར་ཟེར་བ་ལ།
རྣམ་བཤད་རིན་ཆེན་གསལ་བའི་སྒྲོན་མེ་ལས། འདི་ལ་ལུང་རིགས་ཀྱི་སྒྲུབ་བྱེད་
གཞན་མི་གསལ་བས་དཔྱད་གཞིར་སྣང་། ཞེས་གསུངས་ལ། མཁས་པ་འགའ་
ཞིག་གིས། མངོན་པ་བ་ལས་གཞན་པའི་སྡེ་བ་འགའ་ཞིག་དང་ཁ་ཆེ་བ་རྣམས་
ཀྱིས་མིང་ཚོགས་པའི་རང་བཞིན་ལྡན་མིན་འདུ་བྱེད་དུ་འདོད་ཅེས་པའི་དོན་དུ་་



• 206 • ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མངོན་ཏེ། ཕུང་བོ་གཉིས་ཀར་བསྡུ་ཚུལ་འཆད་པའི་སྐབས་ཀྱི་རྒྱལ་སྲས་མ་
གསེར་ཕྲེང་ཡིག་ཆ་རྣམས་སུ་ཆོས་མངོན་པའི་བྱེ་སྨྲ་གཅིག་པུ་དམིགས་ཀྱིས་་་་་་་
བཀར་པས་གྲུབ་པའི་ཕྱིར། ཞེས་ཟེར་བས་དཔྱད་གཞིར་སྣང་ངོ༌། །
སྐབས་འདིར་ཕར་ཕྱིན་ཟིན་བྲིས་ལས། བྱེ་སྨྲས་བཀའ་བསྟན་གྱི་བརྗོད་བྱ་
མེད་པར་འདོད་པ་མིན། ཁྱོད་ཀྱི་བརྗོད་བྱ་མེད་པར་ཐལ། ཁྱོད་ཀྱི་དངོས་
བསྟན་མེད་པར་ཐལ། ཁྱོད་ལྡན་མིན་འདུ་བྱེད་ཡིན་པའི་ཕྱིར་ན་མ་ཁྱབ།
སངས་རྒྱས་འཕགས་པའི་དམིགས་ཡུལ་དང་། དངོས་བསྟན་བརྗོད་བྱ་ཡོད་པའི་
ཕྱིར། ཞེས་གསུངས་པ་འདི་ལ། ལ་ལས། སངས་རྒྱས་འཕགས་པའི་དམིགས་
ཡུལ་ཡོད་ན་དེས་ཆོས་རྣམས་ལ་དམིགས་དགོས་པས་དམིགས་བཅས་སུ་གྱུར་པ་་་
དང༌། དེའི་དམིགས་པའི་རྐྱེན་ཡང་ཡོད་པར་འགྱུར་དགོས་པས། མཛོད་རྩ་བར།
དམིགས་བཅས་སེམས་ཀྱི་ཁམས་བདུན་ནོ། །སོགས་དང་། རྟེན་དང་དམིགས་
དང་རྣམ་བཅས་དང༌། །སོགས་དང༌། གཞན་ནི་གཉིས་པོ་དག་ལས་སྐྱེས། །
སོགས་ཀྱི་རྩ་འགྲེལ་དང༌། སློབ་དཔོན་དབྱིག་གཉེན་གྱིས་མཛད་པའི་ཕུང་བོ་
ལྔའི་རབ་བྱེད་དང་འདིའི་འགྲེལ་བ་རྣམ་གསུམ་དུ་ཤེས་པ་མ་ཡིན་པ་ལ་དམིགས་
ཡུལ་མེད་པར་བཤད་དེ། དེའི་འགྲེལ་བ་མཁས་པ་ཡོན་ཏན་འོད་ཀྱིས་མཛད་པ་
ལས། དོན་དུ་ན་སེམས་དང་སེམས་ལས་འབྱུང་བ་པ་ལ་ནི་དམིགས་པའི་ཡུལ་
ཡོད་པར་བཤད་ཀྱི་སེམས་དང་སེམས་ལས་འབྱུང་བ་ལ་ནི་དམིགས་ཡུལ་མེད་་་་
པར་བཤད་དོ། །ཞེས་སོགས་དང་འགལ་ལམ་སྙམ་དུ་དོགས དེའི་དངོས་བསྟན་
བརྗོད་བྱ་ཡོད་ཅེས་པ་ལ་ཡང་གནོད་བྱེད་དུ་མ་ཡོད་དམ་སྙམ། །ཞེས་སོགས་
ཟེར་བས་དཔྱད་པ་ལེགས་མིན་བརྟག་པར་བྱ་བའི་གནས་སོ། །
ཡང་ཁ་ཅིག སེམས་ཙམ་པའི་ལུགས་ལ་བཀའི་ངོ་བོ་ཤེས་པ་ཡིན་ལ། དེ་
ཡང་ཉན་པ་བོ་གདུལ་བྱ་ཁོ་ནའི་ཤེས་པ་ཡིན་ཞིང་། དེ་བཞིན་དུ་གཉིས་སུ་ཕྱེ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། །
207
བའི་བསྟན་བཅོས་ཀྱི་ངོ་བོ་ཡང་ཉན་པ་བོ་དང་འཆད་པ་པོ་གཉིས་ཤེས་པ་ཁོ་་་་་
ནར་འདོད་དགོས་ཏེ། གསེར་ཕྲེང་ལས་བཀའ་ཐམས་ཅད་ཀྱང་སངས་རྒྱས་ཀྱི་
ཡེ་ཤེས་སྒྱུ་མ་ལྟ་བུས་བདག་རྐྱེན་དང་གདུལ་བྱའི་རྒྱུད་དག་པས་རྒྱུའི་རྐྱེན་བྱས་་་
པ་ལ་བརྟེན་ནས་གདུལ་བྱ་དེའི་ཤེས་པ་མིང་ཚིག་ཡི་གེའི་རྣམ་པ་དེ་དང་དེར་་་་་
སྣང་བ་ཉིད་ཡིན་པའི་ཕྱིར། ཉན་པ་བོའི་རྒྱུད་དང་འབྲེལ་གྱི་སངས་རྒྱས་ཀྱི་རྒྱུད་
དང་མ་འབྲེལ་ཏེ། ཞེས་སོགས་དང༌། དེ་བཞིན་དུ་ཉི་ཤུ་བའི་འགྲེལ་བཤད་དང་
རྒྱུད་གཞན་གྲུབ་པའི་འགྲེལ་བར་ཡང་ཚིགས་བཅད་དང་རྐྱང་བའམ་ལྷུག་པའི་་་
རྣམ་པའམ་མིང་ཚིག་ཡི་གེའི་རྣམ་པར་སྣང་བའི་ཤེས་པ་ཉིད་ལུང་དུ་བཤད་དོ། །
ཞེས་དང༌། དེ་ཡང་སོ་སྐྱེ་དང་ས་བཅུ་བ་ལ་ཐུག་གི་འཕགས་པ་ལ་ནི་གདུལ་བྱ་
དང་གཉིས་ཀའི་སྣང་བ་ལ་བསྟན་བཅོས་བཞག་སྟེ། ས་བཅུ་བ་བ་ལ་ཡང་རང་
གི་ཤེས་པ་ཉིད་ལོང་སྐུར་སྣང་བ་ལ་ཕྱི་རོལ་གྱི་སངས་རྒྱས་དང་མིང་ཚིག་སོགས་་་
སུ་སྣང་བ་ལ་ཕྱི་རོལ་གྱི་དེ་བཞིན་གཤེགས་པའི་གསུང་དུ་ཞེན་པ་ཡོད་པས།
ཞེན་པ་ཕྲ་མོ་ཡོད་པ་དེ་སྲིད་དུ་ཉན་པ་པོ་ལ་མིང་ཚིག་ཇི་ལྟར་སྣང་བ་ལྟར་
འཆད་པ་པོ་ལ་ཡང་དེ་དང༌། རྗེས་སུ་མཐུན་པར་འབྱུང་པས་སོ། །ཞེས་སོགས་
གསུངས་པའི་ཕྱིར་ཟེར་བ་ལ། ཁ་ཅིག་ན་རེ། ཤེས་པའི་བདག་ཉིད་ཡིན་ན།
ཤེས་པ་ཡིན་པས་ཁྱབ་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་
མི་ནུས་ཏེ། དེ་ལྟར་ན། ཆོས་ཀུན་སེམས་ཟེར་བ་མི་འཐད་ཅིང་། །སྐྱོན་ཡོན་
འཁོར་འདས་གཅིག་འགྱུར་སྐྱོན་སོགས་མང་། །ཞེས་པ་རྩའགྲེལ་ལས་བཤད་
པའི་ལུང་རིགས་དུ་མས་གནོད་པའི་ཕྱིར། གཞན་ཡང་སངས་རྒྱས་ཀྱི་སྐུ་གསུང་
ཐུགས་གསུམ་དང་གསུང་དབྱངས་ཡན་ལག་དྲུག་ཅུ་མེད་བར་ཐལ། སངས་
འཕགས་ཀྱི་རྒྱུད་ཀྱི་བཀའ་མེད་པའི་ཕྱིར། འདོད་མི་ནུས་ཏེ། མདོ་སྡེ་རྒྱན་
སོགས་གཞུང་དུ་མ་དང་འགལ་བའི་ཕྱིར། ཡང་གཟུགས་སྐུ་གཉིས་ཀྱང་གདུལ་



208 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བྱའི་གཞན་སྣང་ཙམ་ཡིན་གྱི་སངས་རྒྱས་རང་སྣང་ལ་མེད་པ་སོགས་སུ་ཐལ།
གསེར་ཕྲེང་ལས། ཆོས་སྟོན་པ་པོར་སྣང་བ་གཟུགས་སྐུ་གཉིས་དང་། དེས་
བསྟན་པར་སྣང་བ་གསུང་རབ་ཡན་ལག་བཅུ་གཉིས་ལྟ་བུ་ནི་གདུལ་བྱའི་གཞན་་
སྣང་འབའ་ཞིག་ལ་འཇོག་པ ས་ཞེས་སྔ་མའི་རྒྱུ་མཚན་དུ་བཤད་པའི་ཕྱིར།
འདོད་ན། གཟུགས་སྐུ་གཉིས་སོགས་ཆོས་ཅན། མེད་པར་ཐལ། ཐམས་ཅད་
མཁྱེན་པས་མ་གཟིགས་པའི་ཕྱིར། མ་གྲུབ་ན། སངས་རྒྱས་རང་སྣང་ལ་མེད་པ་
བུད། གཞན་ཡང་། དེ་དག་མེད་པར་ཐལ། སེམས་ཅན་གྱི་རྒྱུད་ལ་མེད་པ་གང་
ཞིག་སངས་འཕགས་ཀྱི་རྒྱུད་ལའང་མེད་པའི་ཕྱིར། གཉིས་པ་ཁས། དང་པོ་མ་
གྲུབ་ན། འོ་ན། ལྷས་སྦྱིན་ལྟ་བུས་ཚོགས་གཉིས་ཀྱི་གོམས་པ་མཐར་ཕྱིན་པའི་ཚེ་
དེའི་འབྲས་བུ་དེ་དང་རྒྱུད་ཐ་དད་པའི་གང་ཟག་མཆོད་སྦྱིན་ལྟ་བུའི་རྒྱུད་ལ་་་་་་
གྲུབ་པར་ཐལ། མ་གྲུབ་པ་དེའི་ཕྱིར། འདོད་ན། དེའི་ཚེ་མཆོད་སྦྱིན་འཁོར་བ་
ཇི་སྲིད་དུ་མི་བཀྲོངས་པའི་ཚེ་རིང་བའི་མཐར་ཐུག་པ་དང་། ལོངས་སྤྱོད་ཆེ་
བའི་མཐར་ཐུག་པ་སོགས་སུ་འདོད་དགོས་པར་ཐལ། འདོད་པའི་ཕྱིར། འདོད་
ན། ལས་བྱས་པ་ཆུད་ཟོས་པ་དང་ལས་མ་བྱས་པ་དང་འཕྲད་པ་སོགས་ལས་
འབྲས་བུ་ཕྱིན་ཅི་ལོག་ཏུ་སྨྲ་དགོས་པར་ཐལ་ལོ། །དེས་ན་རྗེའི་དགོངས་པ་ཡང་
དེ་ལྟར་མ་ཡིན་པར་ཐལ། གསེར་ཕྲེང་གི་དེ་ནི་གདུལ་བྱས་སངས་རྒྱས་ཀྱི་སྐུ་
མཐོང་ཚུལ་དང་གསུང་ཐོས་ཚུལ་ཙམ་ཡིན་པའི་ཕྱིར་ཏེ། གདུལ་བྱས་དེ་དག་
མཐོང་ཀྱི་ཚེ་རྒྱུ་རྐྱེན་དེ་དག་དང་གཙོ་བོར་བག་ཆགས་སད་སྟོབས་ཀྱི་དབང་གིས་
གདུལ་བྱ་རང་གི་རྣམ་ཤེས་ཉིད་དེ་དང་དེའི་རྣམ་པར་གྱུར་ནས་སྣང་བ་ཡིན་་་་་
ཞིང་། དེས་ན་དེ་དག་གི་སྣང་ཆ་ཙམ་ཞིག་དེ་དག་གི་རྒྱུད་ཀྱིས་བསྡུས་པར་
བཤད་པ་ཡིན་པའི་ཕྱིར། དེར་ཐལ། དེ་ལྟར་ཡིན་པ་དེ་ནི་དེ་ཉིད་ལས། གཞན་
དུ་ན། སངས་རྒྱས་ལ་ནང་གི་ཤེས་པ་ཕྱི་རོལ་གྱི་སྒྲར་ཞེན་པའི་མ་རིག་པ་ཡོད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
• 209 .
པས་སྒྲིབ་པ་མ་ལུས་པ་སྤངས་པ་མི་སྲིད་པས་སོ། །ཞེས་གསུངས་པས་གྲུབ་པའི་
ཕྱིར་ཏེ། གྲུབ་ཚུལ་ཡང་། དེ་ལྟར་བག་ཆགས་སད་སྟོབས་ཀྱི་དབང་གིས་མིང་
ཚིག་སོགས་སུ་སྣང་བ་སངས་འཕགས་ལ་མེད་དེ། དེ་ལ་དེ་ལྟ་བུའི་སྣང་ཚུལ་
ཡོད་ན་གཟུང་བ་དོན་གཞན་དུ་སྣང་བ་ཡང་ཡོད་དགོས་ཤིང༌། དེས་ན་དེའི་
རྗེས་ཀྱི་རྟོགས་པའི་སྣང་ཚུལ་དེ་ལྟར་ཞེན་པ་ཡང་ཡོད་དགོས་ན། དེ་ལྟ་བུའི་
གཟུང་འཛིན་ཐ་དད་དུ་ཞེན་པའི་ཤེས་སྒྲིབ་དེས་ཟད་པར་སྤངས་པའི་ཕྱིར།
ཞེས་པའི་དོན་ཡིན་པའི་ཕྱིར། །
གདུལ་བྱའི་སྣང་ཚུལ་དེ་ལྟར་དགོས་པ་ཡང་ཡིན་པར་ཐལ། དེ་ནི་སུམ་ཅུ་
བ་ལས། སྣ་ཚོགས་དག་ནི་གང་བྱུང་བ། །རྣམ་པར་ཤེས་པ་གྱུར་བ་སྟེ། །ཞེས་པ་
རྩ་འགྲེལ་སོགས་ཀྱིས་གྲུབ་པའི་ཕྱིར། ཞེས་ཟེར་བ་དང༌། ཡང་ཕར་ཕྱིན་རྒྱས་པ་
ལས་ཀྱང་། རྒྱན་གསུངས་བ་པོའི་རྗེ་བཙུན་གྱིས་རྒྱན་མ་གསུང་བའི་སྔ་རོལ་ཏུ་
མངོན་རྟོགས་རྒྱན་མེད་པར་ཐལ། དེ་རྩོམ་པ་པོའི་རང་རྒྱུད་ཀྱིས་བསྡུས་པའི་
མངོན་རྟོགས་རྒྱན་མེད་པའི་ཕྱིར། དེར་ཐལ། རང་ཉིད་བསྟན་བཅོས་ཡིན་ན་
རང་ཉིད་གང་ལ་གསུངས་པའི་གདུལ་བྱའི་རྒྱུད་ཀྱིས་བསྡུས་པའི་ཁྱབ་པའི་ཕྱིར།
དེར་ཐལ། རང་ཉིད་བཀའ་ཡིན་ན་རང་གང་ལ་གསུངས་པའི་གདུལ་བྱའི་རྒྱུད་
ཀྱིས་བསྡུས་པའི་ཁྱབ་པའི་ཕྱིར། དེར་ཐལ། དམ་བཅའ་འཐད་པའི་ཕྱིར།
གཞན་ཡང་འགྲེལ་ཆེན་ལས། དེས་ཐོས་པ་དང་རྗེས་སུ་མཐུན་པ་ཉིད་ཀྱི་ན་ཚིག་
དང་ངག་གི་ཚོགས་ལ་གཞུང་དང༌། ཞེས་པའི་ལུང་དོན་མ་གྲུབ་པར་ཐལ།
གཞུང་ཤེར་ཕྱིན་ཡིན་ན་སྒྲ་མ་ཡིན་པས་ཁྱབ་པའི་ཕྱིར། དེར་ཐལ། བཀའ་
བསྟན་བཅོས་སྒྲ་མ་ཡིན་པའི་ཕྱིར། དེར་ཐལ། དེ་ཤེས་པ་ཡིན་པའི་ཕྱིར། དེར་
ཐལ། དེ་གདུལ་བྱའི་རྒྱུད་ཀྱི་ཤེས་པ་ཡིན་པའི་ཕྱིར། ཞེས་སོགས་གསུངས་པའི་
ཕྱིར་དང་། སྐབས་འདིའི་ཡིག་ཆ་གསར་རྙིང་གཉིས་སུ་སེམས་ཙམ་པའི་བཀའ་



• 210. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བསྟན་བཅོས་ཀྱི་འདོད་ཚུལ་དབུ་མ་བ་ལས་ལོགས་སུ་ཟུར་ཙམ་ཡང་མ་བཤད་་་་
པའི་ཕྱིར་དང་། ཨུ་ཡུག་པ་རིག་པའི་སེངྒེའི་རྣམ་འགྲེལ་གྱི་རྣམ་བཤད་རིགས་
མཛོད་དུ། རྩ་བར། མངོན་པར་གསལ་མིན་སྒྲ་དག་གིས། །བྱེད་པ་རྣམས་ཀྱི་
སྦྱོར་བའམ། །ཡིད་ཀྱི་བཟླས་པ་དོན་མེད་འགྱུར། །སྒྲ་ནི་རྣ་བའི་སྤྱོད་ཡུལ་ཡིན། །
ཞེས་པའི་སྐབས་སུ་སྔགས་བཟླས་པ་ལ་ཤུབ་བུའི་བཟླས་པ་ཡིད་ཀྱི་བཟླས་པ་སྐད་
གསངས་མཐོན་པོའི་བཟླས་པ་གསུམ་ལས་དང་པོ་གཉིས་རྣ་བའི་ཡུལ་མ་ཡིན་་་་་
པས་སྒྲ་མ་ཡིན་པས་སྔགས་མ་ཡིན་པར་གསུངས་པས་ཀྱང་བཀའ་བསྟན་བཅོས་་་
རྣམས་རྣ་བའི་ཡུལ་གྱི་སྒྲ་རང་མཚན་པར་བཞག་པའི་ཕྱིར་ཟེར་བ་སོགས་ལ་་་་་་
དཔྱད་གཞི་ཤིན་ཏུ་ཆེ། །
བ ཤེས་པའི་བདག་ཉིད་ཡིན་ན་ཤེས་པ་ཡིན་པས་མ་ཁྱབ་ཟེར་བ་ལ་ཡང་།
བསྟན་དར་ལྷ་རམས་པའི་དམིགས་བརྟག་འགྲེལ་བར། མདོར་ན་འདི་བའི་
ལུགས་ལ་སྔོན་པོ་སྣང་བའི་དབང་ཤེས་དེ་ཉིད་བག་ལ་ཞ་ཚེ་ནུས་པའི་ངོ་བོར་་་་་
འཕོ་ཞིང་ནུས་པ་དེ་ཡང་སླར་སྨིན་པ་ན་ཆ་གཅིག་སྔོན་འཛིན་མིག་ཤེས་ལ་སྣང་་་
བའི་སྔོན་པོ་དང་ཆ་གཅིག་སྔོན་པོའི་རྣམ་པ་ཅན་གྱི་མིག་ཤེས་སུ་གྱུར་པ་ཡིན་་་་་
པའི་རྒྱུ་མཚན་གྱིས་སྔོན་པོ་དང་སྔོན་འཛིན་མིག་ཤེས་གཉིས་ཉེར་ལེན་གྱི་ཤེས་་་་
པའི་རྫས་གཅིག་ལས་སྐྱེ་བའི་ཕྱིར་རྫས་གཅིག་ཅེས་བྱ་ཞིང་། ཞེས་དང་། དེའི་
ཕྱིར། ཤེས་པ་སྔ་མའི་སྟེང་གི་ནུས་པ་དམིགས་རྐྱེན་དུ་འདོད་ཅེ་ན། ཤེས་པ་སྔ་
མའི་སྟེང་གི་སྔོན་པོ་སྣང་བྱེད་ཀྱི་བག་ཆགས་ཉིད་སླར་སྔོན་པོར་སྣང་བ་ཡིན་་་་་་
པས། དེའི་ཚེ་བག་ཆགས་ཉིད་སྔོན་པོར་བརྫུས་པ་ལ་སྔོན་པོ་དམིགས་སོ་སྙམ་དུ་
རློམ་ཡང་དོན་ལ་བག་ཆགས་ལ་དམིགས་པར་སོང་བ་ཡིན་ཏེ། དཔེར་ན་ཟླ་བ་
གཅིག་གཉིས་སུ་སྣང་བའི་ཚེ་ཟླ་བ་གཅིག་པོ་དེ་ལས་ལོགས་སུ་ཟླ་བ་གཉིས་མེད་་་
པས་ཟླ་བ་གཅིག་ལ་དོན་གྱིས་དམིགས་པར་སོང་བ་བཞིན་ནོ། །ཚུལ་འདི་ནི་



༼ཀ་པ་ 1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 211 .
ཀུན་གཞི་ཁས་ལེན་པ་དག་གིས་བག་ཆགས་ཀུན་གཞིའི་དམིགས་ཡུལ་དུ་འདོད་་་
པ་དང་གནད་གཅིག་གོ །ཞེས་དང་། འོ་ན་སེམས་ཙམ་པས་གཟུགས་ཁས་ལེན་
ནམ་ཞེ་ན། ་ གང་ཡང་མནོ་བསམ་མི་གཏོང་བ་དག་གིས་ཁས་ལེན་མོད་ཅེས་
ཆགས་ཐོགས་མེད་པར་སྨྲ་མོད། རྗེ་རིན་པོ་ཆེས་དབུ་མའི་རྣམ་བཤད་དུ་ཐེག་
བསྡུས་དང་གཏན་ལ་བབས་པའི་བསྡུས་པ་དང་རྟེན་འབྲེལ་མདོ་འགྲེལ་གྱི་ལུང་་་
ཤེས་བྱེད་དུ་དྲངས་ནས་སེམས་ཙམ་པས་གཟུགས་ཁས་ལེན་ཅེས་གསུངས་པའི་་་་
མཐར། སེམས་ཙམ་པའི་ལུགས་འདི་ལ་ཡང་ཕྱི་རོལ་བཀག་ན་གཟུགས་སོགས་
ཀྱང་མེད་པར་འགྲོ་ཞིང་གཟུགས་སོགས་བཞག་ན་ཕྱི་རོལ་ཀྱང་བཞག་དགོས་་་་་་
པར་མཐོང་འདུག་པའི་ཕྱིར་རོ། །དེ་དག་དཀའ་མོད་ཀྱང་མངས་པས་འཇིགས་
ནས་མ་བྲིས་སོ། །ཞེས་དཀའ་གནས་མཛད་འདུག་པས་ཅི་འདོད་དུ་སྨྲ་ནུས་པ་
ཞིག་མིན་པར་སེམས་སོ། །ཞེས་སོགས་གསུངས་པས་དཔྱད་གཞི་ཤིན་ཏུ་ཆེ་ལ།
རྗེ་འཇིགས་མེད་དམ་ཆོས་རྒྱ་མཚོའི་དྲང་ངེས་ལེགས་བཤད་སྙིང་བོའི་་་་་་་
འཇུག་ངོགས་ལས། འཇུག་པའི་རྣམ་བཤད་དུ་རྣམ་རིག་པའི་ལུགས་ལ་གཟུགས་
སོགས་བཞག་ན་ཕྱི་དོན་བཞག་དགོས་པར་མཐོང་འདུག་གསུངས་པ་ལ་བརྟེན་་་་
ནས་བསྟན་དར་ལྷ་རམས་པས་དམིགས་བརྟགས་འགྲེལ་བར་སེམས་ཙམ་པས་་་་
གཟུགས་ཁས་ལེན་མི་ལེན་དོགས་གཞིར་བཀོད་ཀྱང་། དེའི་ལུགས་ལ་སྔོ་སོགས་
གཞི་མ་གྲུབ་ཟེར་བ་ལ་སྡེ་བདུན་རྒྱན་དུ་གནོད་བྱེད་མང་དུ་བསྟན་ལ་རྣམ་ངེས་་་
དར་ཊཱིཀ་དུའང་གཟུགས་སོགས་ཁས་བླངས་ན་ཕྱི་དོན་ཁས་ལེན་དགོས་ཟེར་བ་་་
སེམས་ཙམ་པའི་ལུགས་ལ་མི་མཁས་པའི་མུ་ཅོར་ཏུ་གསུངས་ཤིང་། རྣམ་བཤད་
ཀྱིས་མཐོང་འདུག་གསུངས་པ་ཡང་སྔ་རབས་པ་འགའ་ཞིག་ཏུ་སྣང་ངོ༌། །ཞེས་
དང༌། བོད་སྔ་རབས་པ་དག་ལུགས་འདིར་སྔོན་པོ་ཤེས་པ་ཡིན་པར་འདོད་པ་
ལ། སྔོན་པོ་ཡིན་ན་ཀུན་མཁྱེན་ཡེ་ཤེས་ཡིན་པས་ཁྱབ་པར་ཐལ་བ་དང༌། གཞི་



: 212 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གྲུབ་ན་རང་རིག་ཡིན་པས་ཁྱབ་པ་ཐལ་བ་དང་། གཟུགས་ཅན་གྱི་སྐྱེས་བུ་ཡིན་
ན་ཡིག་ཤེས་ཡོད་པས་ཁྱབ་པར་ཐལ་བ་སོགས་འབྱུང་ངོ༌། །ཞེས་སོགས་ཀྱང་
གསུངས་འདུག་པས་མཛངས་པའི་བློ་གྲོས་ཀྱིས་དཔྱད་པར་བྱའོ། །
ཡང་ཁ་ཅིག སེམས་ཙམ་པའི་ལུགས་ལ་བཀའ་བསྟན་བཅོས་ལྡན་མིན་
འདུ་བྱེད་ཡིན་པའི་ཕྱིར་ཏེ། དེ་མིང་ཚིག་ཡི་གེའི་ཚོགས་པ་ལ་འཇོག་དགོས་
ཤིང་། ཚོགས་པ་དེ་རྣམས་ལྡན་མིན་འདུ་བྱེད་ཡིན་པའི་ཕྱིར། དེར་ཐལ།
བཏགས་ཡོད་ཉེར་གསུམ་ལྡན་མིན་འདུ་བྱེད་དུ་བཤད་པའི་སྐབས་ཀྱི་ཀུན་་་་་་་་་
བ ཏུས་རྩ་འགྲེལ་མཐའ་དག་གིས་མིང་ཚིག་ཡི་གེའི་ཚོགས་པ་ལྡན་མིན་འདུ་བྱེད་་
དུ་དངོས་སུ་བཤད་པའི་ཕྱིར་དང་། བསྡུ་བ་ལས་ཀྱང་། མིང་ལྡན་མིན་དུ་ལན་
དུ་མར་བཤད་པ་དང༌། ཀུན་གཞིའི་དཀའ་འགྲེལ་ལས་ཀྱང་། དབང་དོན་བག་
ཆགས་གསུམ་ལས་གཞན་པའི་ཡིད་ཤེས་ཀྱི་ཡུལ་ཡན་ལག་བཅུ་གཉིས་ལྟ་བུ་དང་།
འདས་སོགས་སྒྲོ་བཏགས་རྣམས་ནི་ཀུན་གཞིའི་ཡུལ་དུ་མི་འགྱུར་ཏེ་དེ་དག་ནི་་་་
ཡིད་ཤེས་ཀྱིས་སྒྲོ་བཏགས་ནས་ཡུལ་དུ་བྱས་པ་ཙམ་ཡིན་ཞིང་། ཞེས་གསུངས་
པའི་ཕྱིར་ཟེར། མཁས་དབང་འགའ་ཞིག་གིས་འདིའི་སྐབས་སུ། སེམས་ཙམ་པ་
ལ་འདོད་ཚུལ་དེ་གསུམ་ལྟར་འདོད་པའི་སེམས་ཙམ་པ་གསུམ་ཀ་ཡོད་པར་ཁས་་
བླངས་ན་རུང་ངམ་དཔྱད་ཞེས་ཀྱང་གསུང་ངོ༌། །གོང་གི་བཤད་ཚུལ་འདི་དག་
རྣམས་ཆེན་པོ་རྣམས་ཀྱིས་དཔྱད་པའི་གནས་ཡིན་པས་བློ་གྲོས་དམན་པ་བདག་་་
ལྟ་བུའི་བློས་མི་འཆུན་པའི་གནས་ཡིན་པ་སྨྲས་མ་དགོས་མོད། རྩོད་ཚུལ་ཙམ་
ཤེས་ནའང་མཛེས་པར་སེམས་སོ། ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 213
ཤེར་ཕྱིན་ཕར་ཕྱིན་གྱི་སྐོར། །
དྲི་བ། ཕར་ཕྱིན་གྱི་མཚན་ཉིད་གང་། །
ལན། དམ་པ་བཅུ་དང་ལྡན་པའི་ལམ་དེ་དེའི་མཚན་ཉིད། དབྱེ་ན། ལམ་
ཤེར་ཕྱིན་དང་། འབྲས་བུ་ཤེར་ཕྱིན་གཉིས་ཡོད། འཁོར་བ་ཕྲ་རགས་ཀྱི་ཕ་རོལ་
ཏུ་ཕྱིན་ཟིན་པའི་ཡེ་ཤེས་ཁྱད་པར་གསུམ་མམ་བཞི་ལྡན་དེ། ལས་སྒྲུབ་ཀྱི་ཕར་
ཕྱིན་གྱི་མཚན་ཉིད། ཁྱད་པར་གསུམ་མམ་བཞི་ནི་རྗེ་གུང་ཐང་བའི་ཕར་ཕྱིན་
མཆན་ལས། རྒྱུའི་ཁྱད་པར་ཐོས་བསམ་སྒོམ་པ་མཐར་ཕྱིན་པ་ལས་བྱུང་བ།
རྟེན་གྱི་ཁྱད་པར་སངས་རྒྱས་ཁོ་ན་ལ་ཡོད་པ། ངོ་བོའི་ཁྱད་པར་གཉིས་མེད་ཀྱི་
ཡེ་ཤེས་ཡིན་པ་སྟེ་གསུམ་མམ། དགག་བྱ་དང་བྲལ་བའི་ཁྱད་པར་བདེན་སྟོང་སྒྱུ་
མ་ལྟར་བུ་བསྣན་པས་བཞི་ལྡན་དུ་བསོད་གྲགས་པའི་སྤྱི་དོན་དུ་བཤད་ལ། ཞེས་
གསུངས་པ་ལྟར་དེ་བཞིའོ། །དམ་པ་དྲུག་གམ་བཅུ་ལྡན་གྱི་སློབ་ལམ་དེ། བྱེད་
སྒྲུབ་ཀྱིས་བསྟན་པའི་ཕར་ཕྱིན་གྱི་མཚན་ཉིད། ལམ་ཤེར་ཕྱིན་དང་སངས་རྒྱས་
ཀྱི་སར་ཕྱིན་བྱེད་ཀྱི་ཕར་ཕྱིན་དོན་གཅིག་ཡང་སྒྲས་བརྗོད་ཀྱིས་གཞུང་ལམ་
འབྲས་བུའི་ཤེར་ཕྱིན་གསུམ་ཡོད། ཐེག་ཆེན་གྱི་ལམ་འབྲས་བུ་དང་བཅས་པ་
སྟོན་པའི་གསུང་རབ་དེ། གཞུང་ཤེར་ཕྱིན་གྱི་མཚན་ཉིད་ཡིན་ནོ། །
ཤེར་ཕྱིན་ཡིན་ན་དམ་པ་བཅུ་གཉིས་དང་ལྡན་པའི་ཁྱབ་ལ། དམ་པ་བཅུ་
གཉིས་ནི། རྗེ་གུང་ཐང་བློ་གྲོས་ཀྱི་ཕར་ཕྱིན་མཐའ་དཔྱོད་ལས། ་ བྱང་ཆུབ་
མཆོག་གི་དོན་དུ་ཡིན་པས་རྒྱ་ཆེ་བ་དང་། བསྐལ་བ་གྲངས་མེད་གསུམ་དུ་རྒྱུན་
སྒོམ་པས་ཡུན་རིང་བ་དང༌། ཆེད་དུ་བྱ་བ་སེམས་ཅན་ཐམས་ཅད་ཀྱི་ཆེད་དང༌།
མི་ཟད་པ་བྱང་ཆུབ་དུ་བསྔོ་བས་ཟིན་པ་དང་། སེམས་ཅན་ཐམས་ཅད་ལ་ཕར་



• 214 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱིན་རྣམས་རྫོགས་པར་བྱེད་པས་རྒྱུན་མི་འཆད་པ་དང་། ཚེགས་མེད་པ་དགེ་རྩ་
ཐམས་ཅད་ལ་རྗེས་སུ་ཡི་རང་བ་དང༌། ཕྱིན་དྲུག་མཐའ་དག་སྤྱོད་པ་ལ་དབང་
འབྱོར་བ་དང༌། ཡོངས་སུ་བཟུང་བ་མི་རྟོག་ཡེ་ཤེས་ཀྱིས་ཟིན་པ་དང་། རྩོམ་པ་
པོས་སྤྱོད་པ་ལ་སྦྱར་ཡང་སེམས་ཅན་གྱི་དོན་བྱེད་པ་ལ་བཟོད་པ་ཆེ་བ་དང༌།
ཐོབ་པས་དང་པོར་སྦྱར་ཡང་བདག་གཞན་གྱི་དོན་བྱེད་པ་མཉམ་པ་ཉིད་ཐོབ་པ་
དང༌། རྒྱུ་མཐུན་ས་བར་བ་བརྒྱུད་ལ་སྦྱར་ཡང་སྔ་མའི་རྒྱུ་མཐུན་བདག་གཞན་
ལ་ཉེ་རིང་མེད་པ་དང༌། འགྲུབ་པ་ས་བཅུ་བ་དང་སྦྱར་ཡང་སངས་རྒྱས་འགྲུབ་
པའི་ཐབས་སུ་གྱུར་པ་ལ་བྱའོ། །ཞེས་གསུངས་པ་ལྟར་ཡིན་ནོ། །
དམ་པ་དྲུག་ནི། བྱང་ཆུབ་ཀྱི་སེམས་ཀྱིས་ཀུན་ནས་བསླངས་པས་རྟེན་དམ་
པ་དང༌། སྦྱིན་བྱའི་དངོས་པོ་མ་ལུས་པ་གཏོང་བས་དངོས་པོ་དམ་པ་དང་། དེ་
ཡང་སེམས་ཅན་ཁོ་ནའི་ཕྱིར་ཡིན་པས་ཆེད་དུ་བྱ་བ་དམ་པ་དང་། སེར་སྣ་
སོགས་སྒྲིབ་གཉིས་ཀྱིས་དག་པས་རྣམ་དག་དམ་པ་དང༌། འཁོར་གསུམ་མི་
དམིགས་པར་རྟོགས་པས་ཟིན་པས་ཐབས་མཁས་དམ་པ་དང་། དགེ་བ་རྫོགས་
བྱང་ཁོ་ནར་བསྔོ་བས་བསྔོ་བ་དམ་པ་དང་དྲུག་གོ །དམ་པ་དྲུག་དང་བཅུ་
གཉིས་དབྱེ་བསྡུ་ཙམ་ཡིན་ཏེ་དང་པོ་གཉིས་གནས་དམ་པ་དང་། ལྔ་བ་དྲུག་པ་
བདུན་པ་གསུམ་ངོ་བོ་དམ་པ་དང་། ཐ་མ་བཞི་རྣམ་པར་དག་པར་བསྡུས་ནས་
དམ་པ་དྲུག་བྱས་པའི་ཕྱིར་རོ། །
སྐབས་འདིར་ཤེར་ཕྱིན་དངོས་བཏགས་འཇོག་ཚུལ་ལ་གནའ་དེང་གི་་་་་་་་
མཁས་པའི་བཞེད་པ་མི་མཐུན་པ་མང་ལ། གསེར་ཕྲེང་ལས་སྐབས་འདིར་
བཞེད་པ་མི་འདྲ་བ་ལྔ་བཀོད་ཡོད་ལ། དང་པོ་ནི་གསེར་ཕྲེང་ལས། ཡུམ་གསུམ་
གནོད་འཇོམས་ལས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཞེས་བྱ་བ་ནི། ཞེས་པ་
ནས། འཇིག་རྟེན་ལས་འདས་པའི་ཡེ་ཤེས་རྣམ་པར་མི་རྟོག་པ་རྡོ་རྗེ་ལྟ་བུའི་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 215 .
$)
ཏིང་ངེ་འཛིན་གྱི་བསྡུས་པ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱའོ། །དེ་ནས་
དེའི་རྗེས་ལ་ཐོབ་པ་རྣམ་པར་རྟོག་པ་དང་བཅས་པ་རྣམ་པར་མི་རྟོག་པའི་ཡེ་་་་་
ཤེས་མེ་ལོང་ལྟ་བུ་དང་། མཉམ་པ་ཉིད་དང་། སོ་སོར་རྟོག་པ་དང་། བྱ་བ་སྒྲུབ་
པའི་ཡེ་ཤེས་རྣམས་ཀྱང་དེའི་རྒྱུ་ལས་བྱུང་བའི་ཕྱིར། འབྲས་བུ་ལ་རྒྱུར་བཏགས་
ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བར་བསྟན་ཏོ། །ཞེས་འབྱུང་ཞིང་།
ཞེས་དང༌། གཞན་ཡང༌། ཞེས་པ་ནས། རྗེས་ཐོབ་སྣང་བཅས་གཉིས་ཕྱི་མའི་
རྟོག་བཅས་དང་རྟོག་མེད་ཀྱི་ཡེ་ཤེས་བཞི་རྣམས་ནི་ཤེར་ཕྱིན་བཏགས་པ་བ་ཡིན་
ལ་སྔ་མ་མཚན་ཉིད་པར་བཞེད་དོ། །ཞེས་གསུངས་པ་ལྟར། ཡུམ་གསུམ་གནོད་
འཇོམས་ལས། སངས་རྒྱས་ཀྱི་སའི་མཉམ་བཞག་རྡོར་ཏིང་སྣང་མེད་ནི་ཤེས་
ཕྱིན་དངོས་དང༌། རྗེས་ཐོབ་སྣང་བཅས་ཀྱི་ངོ་བོར་རྟོག་བཅས་དང་རྟོག་མེད་ཀྱི་
ཡེ་ཤེས་བཞི་ནི་ཤེར་ཕྱིན་བཏགས་པ་བ་དང་། ། ཉན་རང་དགྲ་བཅོམ་པའི་ཡེ་
ཤེས་རྣམས་ཤེར་ཕྱིན་གྱི་འབྲས་བུ་དང་གཞུང་རྣམས་རྒྱུ་ཡིན་པས་བཏགས་པ་བ་
དང་། མོས་སྤྱོད་དང་ས་བཅུའི་རྟོགས་པ་ཐམས་ཅད་ཀྱང་ཤེར་ཕྱིན་གྱི་མིང་ཙམ་
འཇུག་པས་བཏགས་པ་བར་བཞེད་དོ། །
གསེར་ཕྲེང་ལྟར་ཡིག་ཆར། ཡུམ་གསུམ་གནོད་འཇོམས་ན་རེ། ཞེས་
གསུངས་པ་ལ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ཡུམ་གསུམ་གནོད་
འཇོམས་ན་རེ། ཞེས་པ་དེའི་རྗེས་འབྲངས་བོད་འགའ་ཞིག་ན་རེ་ཟེར་བ་ཡིན་ཏེ།
གསེར་ཕྲེང་ལས། འདིར་སྔ་མ་རྣམས་ཀྱིས་རྡོ་རྗེ་ལྟ་བུའི་ཏིང་ངེ་འཛིན་ལ་འཁྲུལ་
ནས་ཤེར་ཕྱིན་དངོས་རྒྱུན་མཐའི་ཡེ་ཤེས་ལ་བཞེད་པར་འཆད་པ་ནི་ཞེས་པ་དེ་་་
ཡིན་པའི་ཕྱིར་ཏེ། མཆན་དུ་ཡང་དེ་བཀོད་པའི་ཕྱིར་རོ། །ཞེས་གསུངས་མོད།
ཕར་ཕྱིན་མཆན་གྱི་དོན་དེ་ལྟར་ཡིན་མིན་བརྟག་གོ །
གཉིས་པ་ནི། གསེར་ཕྲེང་ལས། རྒྱན་སྣང་ལས། སངས་རྒྱས་བཅོམ་ལྡན་



· 216 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། དེ་ཐོབ་པ་
དང་རྗེས་སུ་མཐུན་པ་ཉིད་ཀྱིས་ན་ཚིག་དང་ངག་གི་ཚོགས་ཀྱི་གཞུང་དང་མཐོང་
བ་ལ་སོགས་པའི་མཚན་ཉིད་ཅན་གྱི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་་
ཞེས་བྱ་བ་ནི་བཏགས་པའོ། །དེ་ཡང་སློབ་དཔོན་ཕྱོགས་ཀྱི་གླང་པོའི་ཞལ་སྔ་
ནས་ཀྱིས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས།།
བསྒྲུབ་བྱའི་དོན་དེ་དང་ལྡན་པས། །གཞུང་ལམ་དག་ལ་དེ་སྒྲ་ཡིན། །ཞེས་བཤད་
པ་ཡིན་ནོ་ཞེས་སོ། །ཞེས་གསུངས་པ་ལྟར་ཡིན་ལ། འདིའི་དོན་སྔ་རབས་པ་ཕལ་
ཆེར་སངས་རྒྱས་རྣམས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་དང་།
གཞུང་ལམ་གཉིས་བཏགས་པར་འདོད་ལ། རང་ལུགས་ལ་དེའི་དོན་འོག་ཏུ་
འཆད་པར་འགྱུར་རོ། །
གསུམ་པ་ནི། གསེར་ཕྲེང་ལས། དག་ལྡན་ལས། ཤེས་པའི་རབ་ཡིན་པས་
ན་ཤེས་རབ་སྟེ་སྟོང་བ་ཉིད་ལ་དམིགས་པའི་ཕྱིར་རོ། །ཤེས་རབ་ཀྱང་དེ་ཡིན་ལ་
ཕ་རོལ་ཡང་ཡིན་པས་ན་ཤེས་རབ་ཀྱི་ཕ་རོལ་ཏོ། །ཕྱིན་པ་ནི་འགྲོ་བ་སྟེ་ཕ་རོལ་
ཏུ་སོན་པའོ། །ཞེས་པ་ནས། དེའི་འབྲས་བུ་ཉིད་ཡིན་པའི་ཕྱིར་རོ། །ཞེས་དང་།
འདིར་ཤེས་རབ་ཀྱི་ཕ་རོལ་ཏུ་ཕྱིན་པ་ནི་རྣམ་པར་མི་རྟོག་པའི་ཡེ་ཤེས་ཏེ་ཞེས་པ་
ནས། མོས་སྤྱོད་ཀྱིས་རྟོག་པ་དེ་དག་གི་གཉེན་པོ་བྱེད་མི་ནུས་ཤིང་སངས་རྒྱས་
ལ་ཡང་གཉེན་པོའི་བྱ་བ་དང་བྲལ་བའི་ཕྱིར་ཤེར་ཕྱིན་ཤེར་ཕྱིན་བཏགས་པ་བའོ་
སྙམ་དུ་བསམས་སོ། །ཞེས་དང་། ཚུལ་འདི་ཡང་ཐེག་བསྡུས་ལས། ཞེས་པ་ནས།
ཞེས་པའི་རྗེས་སུ་འབྲངས་པར་མངོན་ནོ། །ཞེས་གསུངས་པ་ལྟར་དག་ལྡན་ལས་
ནི། ས་བཅུའི་མཉམ་བཞག་རྣམས་ཤེར་ཕྱིན་མཚན་ཉིད་པ་དང་སོ་སྐྱེ་དང་
སངས་རྒྱས་ཀྱི་ས་གཉིས་དེའི་རྒྱུ་དང་འབྲས་བུ་ཡིན་པས་བཏགས་པ་བར་བཞེད།
དེ་ལྟར་བཞེད་པའི་རྒྱུ་མཚན་ཡང་ཡུམ་མདོ་ལས། རྣམ་གཡེང་གི་རྟོག་པ་བཅུའི་



༄༅།སྐབས་དང་པོའི་སྐོར་གྱི་དྲི་བ་དྲིས་ལན།
· 217 .
གཉེན་པོ་བྱེད་པ་ཞིག་ཤེར་ཕྱིན་ལ་བརྩོན་པར་གསུངས་པས། མོས་སྤྱོད་ཀྱིས་
དེའི་གཉེན་པོ་བྱེད་མི་ནུས་ཤིང༌། སངས་རྒྱས་ལ་ཡང་གཉེན་པོའི་བྱ་བ་དང་
བྲལ་བས་བཏགས་པ་པའོ་སྙམ་དུ་དགོངས་སོ། །
བཞི་བ་ནི། གསེར་ཕྲེང་ལས། ཡེ་ཤེས་ཞབས་ཀྱིས་ཤེས་རབ་ནི་སྤྱིར་ན་ཆོས་
རབ་ཏུ་འབྱེད་པ་ཡིན་ནོ། །དེའི་ཕ་རོལ་ནི་མོས་པ་སྤྱོད་པའི་གནས་སྐབས་ན་ནི་
ཆོས་ཐམས་ཅད་བདག་མེད་པར་ཡིད་ཆེས་པ་ཡིན་ནོ། །རང་ཏུ་དགའ་བ་ལ་
སོགས་པའི་གནས་སྐབས་ན་ནི་རྟོག་པ་ཐམས་ཅད་ཀྱིས་དབེན་པ་ཡིན་ནོ། །དེ་
ལྟ་བས་ན་གང་དག་དེ་ལྟ་བུའི་ཕ་རོལ་དེའི་བདག་ཉིད་དུ་གྱུར་བ་དེ་དག་ནི་ཤེས་
རབ་ཀྱི་ཕ་རོལ་ཏུ་ཕྱིན་པ་ཡིན་ནོ། །ཞེས་གསུངས་སོ། །ཞེས་གསུངས་པ་ལྟར།
ཡེ་ཤེས་ཞབས་ཀྱིས་ནི། ཤེས་རབ་ནི་ཆོས་རབ་ཏུ་རྣམ་འབྱེད་དང༌། ཕ་རོལ་ནི།
མོས་སྤྱོད་ཀྱི་དུས་ན་བདག་མེད་པར་ཡིད་ཆེས་པ་དང༌། ས་ཐོབ་ལ་རྟོག་པ་
ཐམས་ཅད་ཀྱིས་དབེན་པ་ལ་གསུངས་སོ། །ལྔ་བ་ལ་ནི། གསེར་ཕྲེང་ལས། བི་
མལ་མི་ཏྲས་ནི། དོན་དམ་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་རྣམ་པ་ཐམས་
ཅད་རྣམ་པར་དག་པའི་མཚན་ཉིད་ཆོས་ཀྱི་སྐུ་ཡིན་ནོ། །ཞེས་པ་ནས། གང་གི་
ཚེ་འབྲས་བུ་ལ་བྱ་ན་ནི་རྒྱུ་མཚན་གྱི་བདུན་པ་ཡིན་ནོ། །ཞེས་གསུངས་པ་ལྟར།
བི་མ་ལ་མི་ཏྲས་ནི། དོན་དམ་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཆོས་ཀྱི་སྐུ་
དང༌། སེམས་བསྐྱེད་པ་ནས་ངེས་འབྱུང་སྒྲུབ་པའི་མཚན་ཉིད་ཀྱི་བར་ནི་རྒྱུ་ཡི་
ཤེར་ཕྱིན་ཏུ་བཞེད་དོ། །ཡིག་ཆར། ཐེག་ཆེན་གྱི་ལམ་འབྲས་བུ་དང་བཅས་པ་
སྟོན་པའི་གསུང་རབ་དེ། གཞུང་ཤེར་ཕྱིན་གྱི་མཚན་ཉིད། དབྱེ་ན་རྒྱས་འབྲིང་
བསྡུས་གསུམ་མམ་དགུར་ཡོད། འདི་དག་བཤད་ཚུལ་མང་ཡང་འདི་ཀ་རང་
ཁྱད་པར་འཕགས་པ་ཡིན་ནོ། །ཞེས་གསུངས་མོད། ཕར་ཕྱིན་རྟོགས་དཀའི་སྣང་
བ་ལས། དེ་བས་ན་ཐེག་ཆེན་གྱི་བསྟན་བཅོས་ཡིན་ཀྱང་བསོད་ནམས་ཀྱི་ཚོགས་



• 218 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་འབྲེལ་བ་ཙམ་ཞིག་སྟོན་པ་རྣམས་ནི་གཞུང་ཤེར་ཕྱིན་མིན་ལ། ཡེ་ཤེས་ཀྱི་
ཚོགས་ཀྱི་དབང་དུ་བྱས་པའི་ཐེག་ཆེན་གྱི་བསྟན་བཅོས་ཁོ་ན་གཞུང་ཤེར་ཕྱིན་་་་
ཡིན་ནོ། །གཞན་དུ་ན་ཐེག་ཆེན་ཀྱི་མདོ་ཡིན་ན། ཤེར་ཕྱིན་གྱི་མདོ་ཡིན་པས་
ཁྱབ་པར་ཐལ་ལོ། །ཞེས་གསུངས་པ་ལྟར་ན། ཡེ་ཤེས་ཀྱི་ཚོགས་ཀྱི་དབང་དུ་བྱས་
པའི་ཐེག་ཆེན་གྱི་བསྟན་བཅོས་རྣམས་གཞུང་ཤེར་ཕྱིན་ཏུ་འཇོག་པར་མངོན་ཏེ།
ཕར་ཕྱིན་མཆན་ལས། རྟོགས་དཀའི་སྣང་བའི་བཤད་པ་བཀོད་ནས་དེའི་ཆ་
ནས་འཇོག་ཀྱང་སྒྲ་སོར་བཞག་མི་རུང་བར་སྣང་ངོ༌། །ཞེས་གསུངས་པ་ཡང་དེ་
ལྟར་ཡིན་ནམ་སྙམ་མོ། །
མཁས་པ་འགའ་ཞིག་གི་གསུངས་ལས། རྗེ་གུང་ཐང་བས་ཀྱང་། རྟོགས་
དཀའི་སྣང་བའི་བཤད་ཚུལ་འདི་སྒྲ་སོར་བཞག་མི་རུང་བར་གསུངས་བས་སོ།
ཞེས་རྟོགས་དཀའི་སྣང་བའི་གསུང་ཚུལ་སྒྲ་སོར་བཞག་མི་རུང་བར་གསུངས་་་་་
པའི་དོན་ཡིན་པར་བཤད་ཀྱང་མི་འཐད་པར་སེམས་སོ། །
སྐབས་འདིར་ཁ་ཅིག་ན་རེ། ཤེར་ཕྱིན་ཡིན་ན། འབྲས་བུ་ཤེར་ཕྱིན་ཡིན་
པའི་ཁྱབ་སྟེ། བརྒྱད་སྟོང་དོན་བསྡུས་ལས། ཤེས་རབ་ཕ་རོལ་ཕྱིན་གཉིས་མེད། །
ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱ། ཞེས་དང༌། རྒྱན་སྣང་ལས། ཤེས་
རབ་ཀྱི་ཕ་རོལ་ཏུ་ཕྱིན་པ་དེ་སངས་རྒྱས་བཅོམ་ལྡན་འདས་ཀྱི་གཉིས་སུ་མེད་་་་་
པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། དེ་ཐོབ་པ་དང་རྗེས་སུ་མཐུན་པ་ཉིད་
ཀྱིས་ན་ཚིག་དང་ངག་གི་ཚོགས་ཀྱི་གཞུང་དང་མཐོང་བ་ལ་སོགས་པའི་མཚན་་་་
ཉིད་ཅན་གྱི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ནི་བཏགས་པ་
བའོ། །ཞེས་དང་། རྣམ་བཤད་ལས་ཀྱང༌། ཁྱད་ཆོས་གསུམ་མམ་བཞིས་ཁྱད་
པར་དུ་བྱས་པའི་སངས་རྒྱས་ཀྱི་ཡེ་ཤེས་ཁོ་ན་ཤེར་ཕྱིན་དངོས་ཡིན་ལ། ལམ་
ཤེར་ཕྱིན་དང་གཞུང་ཤེར་ཕྱིན་བཏགས་པ་བ་ཡིན་ནོ། །ཞེས་དང༌། གཞུང་དང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
， 219 •
ལམ་ཤེར་ཕྱིན་གཉིས་ནི་ཤེར་ཕྱིན་བཏགས་པ་ཡིན་ཏེ། འདོགས་པའི་རྒྱུ་མཚན་
འབྲས་བུ་ཤེར་ཕྱིན་བརྗོད་བྱར་སྟོན་པའི་ཕྱིར་དང༌། དེ་ཐོབ་པའི་ཐབས་ཡིན་
པའི་ཕྱིར་རོ། །བཏགས་པའི་དགོས་པ་ནི། འབྲས་བུ་དེ་ཐོབ་པར་འདོད་པས་
གཞུང་ལ་ཐོས་བསམ་དང་། ལམ་ཉམས་སུ་ལེན་དགོས་པར་ཤེས་པའི་ཕྱིར་རོ། །
དངོས་མ་ཡིན་ཏེ། ཤེས་རབ་ཀྱི་མཐར་ཕྱིན་པ་མེད་པའི་ཕྱིར་རོ། །ཞེས་གསུངས་
པའི་ཕྱིར་དང་། རྟོགས་དཀའི་སྣང་བ་ལས་ཀྱང་། འབྲས་བུ་ཤེར་ཕྱིན་ཡིན་ན།
ཤེར་ཕྱིན་དངོས་ཡིན་པའི་ཁྱབ་ལ། ལམ་ཤེར་ཕྱིན་ལ་ནི་དངོས་ཡིན་མིན་གཉིས་
ཏེ། སློབ་ལམ་ཡིན་པ་དག་ནི་དངོས་མ་ཡིན་ཞིང་། ཞེས་གསུངས་པའི་ཕྱིར་ཟེར་
བ་ལ། ཁ་ཅིག་མ་ཁྱབ་སྟེ། སངས་རྒྱས་ཀྱི་ཡེ་ཤེས་ཀྱི་སྟེང་ནས་བཤད་པ་དེ་དག་
ནི་གཙོ་བོའི་དབང་དུ་བྱས་པ་ཡིན་གྱི། མཚན་ཉིད་པ་སློབ་ལམ་ནའང་ཡོད་པའི་
ཕྱིར་ཏེ། གསེར་ཕྲེང་ལས། དེ་ལྟར་འདོད་པ་ཐ་དད་པ་དེ་དག་ལས་འདིར་གང་
ཞིག་གཟུང་ཞེ་ན། དེ་ལ་ཕྱོགས་གླང་དང་སློབ་དཔོན་གྱི་བཞེད་པ་སྔོན་དང་ཕྱིས་
ཀྱི་ཊཱིཀ་བྱེད་ཁ་ཅིག་གཞུང་ལམ་བཏགས་པ་དང་འབྲས་བུ་ཤེར་ཕྱིན་མཚན་ཉིད་་
པ་ཡིན་པས་སློབ་ལམ་ན་ཤེར་ཕྱིན་ཡོད་པར་བཤད་པ་བཏགས་པ་བ་ལ་དགོངས་
ཤིང་མཚན་ཉིད་པ་སངས་རྒྱས་ཀྱི་ས་ན་ཡོད་པར་བཞེད་དོ། །དགོངས་པ་བཙལ་
ན་ནི་མཚན་བཏགས་ཀྱི་དོན་དུ་མི་སྣང་གི་གཙོ་ཕལ་ལ་བཞེད་པར་སྣང་སྟེ།
བརྒྱད་སྟོང་དོན་བསྡུས་ཀྱི་འགྲེལ་བ་ལས། འདིས་ནི་ཤེས་རབ་ཀྱི་ཕ་རོལ་ཏུ་ཕྱིན་
པའི་སྒྲའི་དོན་རྣམ་པ་གཉིས་སུ་བསྟན་ཏེ། གཙོ་བོ་དང་ཕལ་བའོ། །དེ་ལ་གཙོ་
བོ་ནི་གཉིས་སུ་མེད་པའི་ཡེ་ཤེས་སོ། །ཕལ་བ་ནི་གཞུང་དང་ལམ་གྱི་རང་བཞིན་
ནོ། །ཞེས་དང་། རྒྱན་སྣང་ལས་ཀྱང་། ཤེས་རབ་ཕ་རོལ་ཕྱིན་གཉིས་མེད། །ཡེ་
ཤེས་དེ་ནི་དེ་བཞིན་གཤེགས། །ཞེས་བྱ་བའི་ཚུལ་གྱིས་གཙོ་བོར་ཆོས་ཀྱི་སྐུའི་དེ་
བཞིན་གཤེགས་པ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ནོ་ཞེས་པས་སོ། །དེ་



220 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ལྟ་ན་ཡང་གཞུང་སྟོང་ཕྲག་བརྒྱ་བ་ལྟ་བུ་ནི་སྔར་བཤད་པ་ལྟར་གདུལ་བྱའི་རྒྱུད་་་་
ཀྱི་རྣམ་རིག་མིང་ཚིག་ཏུ་སྣང་བ་ཙམ་ཡིན་པ་ཤེར་ཕྱིན་མཚན་ཉིད་པ་མིན་ནོ། །
དེས་ན་ལམ་ནི་ཕལ་བ་ཡིན་ཀྱང་མཚན་ཉིད་པར་མི་འགལ་ཏེ་མི་ཕལ་བ་བཞིན་་་
ནོ། །ཞེས་གསུངས་པའི་ཕྱིར་དང་། ཡིག་ཆར་ཡང་། ཕར་ཕྱིན་ལ་ཕར་ཕྱིན་ཙམ་
དང༌། ཉེ་བའི་ཕར་ཕྱིན་དང༌། ཕར་ཕྱིན་ཆེན་པོ་གསུམ་འཇོག་མི་རིགས་པར་
ཐལ། བྱང་སེམས་ཀྱི་ཚོགས་ལམ་ནས་བཟུང་སྟེ་ཕར་ཕྱིན་མེད་པའི་ཕྱིར་ཏེ།
དམ་བཅའ་འཐད་པའི་ཕྱིར། འདོད་མི་ནུས་ཏེ། བྱང་སེམས་མོས་སྤྱོད་པའི་ཕར་
ཕྱིན་ཕར་ཕྱིན་ཙམ་དང༌། ས་བདུན་གྱི་ཉེ་བའི་ཕར་ཕྱིན་དང་ས་བརྒྱུད་པ་ནས་
ཕར་ཕྱིན་ཆེན་པོ་འཇོག་པའི་ཕྱིར། ཞེས་སོགས་གསུངས་པའི་ཕྱིར་དང༌། ཕར་
ཕྱིན་གྱི་ཕ་རོལ་འཁོར་བའི་མཐའ་སངས་རྒྱས་ཀྱི་ས་ལ་བྱེད་ཀྱང་སློབ་ལམ་་་་་་་
ཕར་ཕྱིན་ཡོད་པར་ཐལ། ཕར་ཕྱིན་གྱི་ཕྱིན་སྒྲ་ལ་ཕྱིན་བྱེད་དང་ཕྱིན་ཟིན་གཉིས་
ཡོད་ཅིང་། ཕྱིན་བྱེད་སེམས་ཅན་གྱི་ལམ་ཁོ་ན་དང༌། ཕྱིན་ཟིན་སངས་རྒྱས་ཀྱི་
མཁྱེན་པར་བྱེད་པའི་ཕྱིར། རྟགས་སྔ་ཕྱི་གསུམ་ཀ་གྲུབ་སྟེ། རྣམ་བཤད་ལས།
དེས་ན་ཕར་རོལ་ཏུ་ཕྱིན་པའི་དོན་ལ། ཕ་རོལ་དེར་ཕྱིན་པ་བྱེད་ལས་ལ་སྦྱར་ན་
སངས་རྒྱས་ཀྱི་སར་ཕྱིན་པ་ཡིན་ལ། འདིས་ཕ་རོལ་ཏུ་ཕྱིན་པར་བྱེད། ཅེས་བྱེད་
པ་ལ་སྦྱར་ན་སློབ་ལམ་ན་ཡང་ཕར་ཕྱིན་ཡོད་དོ། །ཞེས་གསུངས་པའི་ཕྱིར། ཞེས་
གསུངས་པའི་ཕྱིར་ཟེར་བས་བརྟག་གོ །
ཡང་ཁ་ཅིག་བྱང་སེམས་ཀྱི་ལམ་ཡིན་ན་ཤེར་ཕྱིན་ཡིན་པའི་ཁྱབ་སྟེ། དེ་
ཡིན་ན་ཕར་ཕྱིན་ཡིན་པའི་ཁྱབ་པའི་ཕྱིར། ཁྱབ་སྟེ། དེ་གཉིས་དོན་གཅིག་ཡིན་
པའི་ཕྱིར། རྟགས་གྲུབ་སྟེ། ཡིག་ཆར། རང་ལུགས་ལ། བསྟན་བཅོས་ཀྱི་ལུས་
དང༌། བརྒྱད་ཚན་གསུམ་དང༌། ཤེར་ཕྱིན་གྱི་དོན་བཤད་པ་གསུམ། ནས།
གསུམ་པ་ལ་མཚན་ཉིད། དབྱེ་བ། སྒྲ་བཤད་གསུམ། དང་པོ་ནི། དམ་པ་བཅུ་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 221 .
དང་ལྡན་པའི་ལམ། ཕར་ཕྱིན་གྱི་མཚན་ཉིད། ཞེས་གསུངས་པའི་ཕྱིར་ཟེར་བ་
ལ། ཁ་ཅིག་གིས། འོ་ན་གང་ཟག་གི་བདག་མེད་དང་ཆོས་ཀྱི་བདག་མེད་རགས་
པའི་རྣམ་ཅན་གྱི་བྱང་སེམས་སྦྱོར་ལམ་ཆོས་ཅན། ཤེར་ཕྱིན་ཡིན་པར་ཐལ།
ཕར་ཕྱིན་ཡིན་པའི་ཕྱིར། འདོད་མི་ནུས་ཏེ། ཤེར་ཕྱིན་དངོས་མ་ཡིན་པའི་ཕྱིར།
དེར་ཐལ། དེ་ཤེར་ཕྱིར་རྣལ་མ་མ་ཡིན་པའི་ཕྱིར། དེར་ཐལ། དེ་ཤེར་ཕྱིན་ལྟར་
སྣང་ཡིན་པའི་ཕྱིར། དེར་ཐལ། ཡིག་ཆར་མདོ་རྒྱ་གཞུང་དུ་མས་ལྟར་སྣང་དུ་
སྒྲུབ་པའི་ཕྱིར་ཏེ། དེ་ཉིད་ལས། རྩ་རྟགས་གཉིས་པ་གྲུབ་སྟེ། མི་རྟགས་སོགས་
བཅུ་དྲུག་པོ་གཉིས་སྣང་གི་ཆོས་ཡིན་པས། གཉིས་སྣང་མེད་པའི་ཤེར་ཕྱིན་
བདག་དང་གང་ཟག་དང་ཆོས་ཀྱི་བདག་རགས་པ་ཡང་བཟློག་དགོས་པའི་ཕྱིར།
རིན་ཆེན་ཕྲེང་བ་ལས། བདག་དང་བདག་མེད་ལྟ་བ་དག །དེའི་ཕྱིར་ཐུབ་པ་
ཆེན་པོས་བཟློག །ཅེས་གསུངས་པའི་ཕྱིར། ཞེས་དང་། བཟློག་ཚུལ་མི་རྟག་
སོགས་བཅུ་དྲུག་ལ་སྤྱོད་པ་དམིགས་བཅས་ཡིན་པས་ཤེར་ཕྱིན་ལྟར་སྣང་ཡིན་པ་
གང་ཞིག ཤེར་ཕྱིན་རྣལ་མར་སྦྱོར་ན་དམིགས་མེད་སྟོང་ཉིད་ལ་སྤྱོད་དགོས་
པའི་ཕྱིར། དང་པོ་གྲུབ་སྟེ། ཤེར་མདོ་ལས། དེ་ལ་འདི་ནི་ཤེས་རབ་ཀྱི་ཕ་རོལ་
ཏུ་ཕྱིན་པ་ལྟར་བཅོས་པ་ཡིན་ཏེ། གཟུགས་མི་རྟག་ཅེས་བྱ་བར་ཉེ་བར་བསྟན་
ཏོ། །དེ་བཞིན་དུ་སྡུག་བསྔལ་དང་བདག་མེད་དང་མི་གཙང་བ་ཞེས་བྱ་བར་ཉེ་
བར་སྟོན་ཏོ། །ཞེས་སོགས་གསུངས་པའི་ཕྱིར། འདི་མདོ་ཀུན་བཏུས་དང་སྒོམ་
རིམ་དང་དབུ་མ་སྣང་བ་ལས་སོ། །ཞེས་གསུངས་པའི་ཕྱིར་ཟེར། །
ཡང་ཁ་ཅིག་གིས། དེ་ལྟ་ན་ཐེག་ཆེན་མཐོང་ལམ་བར་ཆད་མེད་ལམ་ཆོས་
ཅན། ཤེར་ཕྱིན་གཙོ་བོ་ཡིན་པར་ཐལ། ཡིག་ཆར་གསུངས་ཚུལ་དེའི་ཕྱིར།
འདོད་མི་ནུས་ཏེ། ཤེར་ཕྱིན་ཕལ་བ་ཡིན་པའི་ཕྱིར། དེར་ཐལ། ལམ་ཤེར་ཕྱིན་
ཡིན་པའི་ཕྱིར། ཁྱབ་སྟེ། བརྒྱད་སྟོང་དོན་བསྡུས་ཀྱི་འགྲེལ་བ་ཡིག་ཆར་དྲངས་



• 222 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་ལས། ཕལ་བ་ནི་གཞུང་དང་ལམ་གྱི་རང་བཞིན་ནོ། །ཞེས་དང༌། གསེར་ཕྲེང་
ལས། ལམ་ནི་ཕལ་བ་ཡིན་ཀྱང་མཚན་ཉིད་པར་མི་འགལ་ཏེ། ཞེས་གསུངས་
པའི་ཕྱིར་ཟེར། ཡང་ཁ་ཅིག་བྱང་སེམས་ཀྱི་ལམ་ཡིན་ན་ཕར་ཕྱིན་ཡིན་པའི་མ་
ཁྱབ་སྟེ། སྟོང་ཉིད་མ་རྟོགས་པའི་བྱང་སེམས་ཚོགས་ལམ་པ་ལྟ་བུའི་རྒྱུད་ན་ཕར་
ཕྱིན་མེད་པའི་ཕྱིར། མ་གྲུབ་ན། དེའི་རྒྱུད་ལ་བྱེད་སྒྲུབ་ཀྱིས་བསྟན་པའི་ཕར་
ཕྱིན་མེད་པའི་ཕྱིར། མ་གྲུབ་ན། དེར་ཐལ། དེ་ལ་དམ་པ་དྲུག་ལྡན་གྱི་སློབ་ལམ་
མེད་པའི་ཕྱིར། མ་གྲུབ་ན། དེར་ཐལ། དེའི་རྒྱུད་ལ་ཐེག་བསྡུས་ནས་གསུངས་
པའི་དམ་པ་དྲུག་ལྡན་གྱི་སློབ་ལམ་མེད་པའི་ཕྱིར། མ་གྲུབ་ན། དེར་ཐལ། དེའི་
རྒྱུད་ལ་དེ་འདྲའི་དམ་པ་དྲུག་མེད་པའི་ཕྱིར། མ་གྲུབ་ན། དེར་ཐལ། དེའི་རྒྱུད་
ལ་ཐབས་མཁས་དམ་པ་མེད་པའི་ཕྱིར་ཏེ། ཐབས་མཁས་དམ་པ་ཞེས་པ་ནི་རྣམ་
པར་མི་རྟོག་པའི་ཡེ་ཤེས་ཀྱིས་ཟིན་པ་ལ་འཇོག་པར་ཐེག་བསྡུས་དང་གསེར་ཕྲེང་
ལམ་རིམ་སོགས་ལས་གསུངས་པའི་ཕྱིར་ཏེ། ལམ་རིམ་ལས། ཐབས་མཁས་དམ་
པ་ནི། རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ་ལ་གསུངས་ཏེ། ལས་དང་པོ་
པས་ནི་ཆོས་རང་བཞིན་མེད་རྟོགས་ཀྱི་ཤེས་རབ་ཀྱིས་ཟིན་པ་ལ་བྱའོ། །ཞེས་
སོགས་གསུངས་པའི་ཕྱིར་ཟེར། འདི་ལ་ལ་ལས། ཐབས་མཁས་དང་ཡོངས་སུ་
བཟུང་བ་དམ་པ་གཉིས་ལ་སྟོང་ཉིད་རྟོགས་པ་གསུངས་པ་མཚན་གཞིར་མངོན་་་
ཏེ། ངེས་བཟུང་བྱས་ན་སྟོང་ཉིད་མ་རྟོགས་པའི་བྱང་སེམས་ལ། ཕར་ཕྱིན་དང་
རྣམ་རྫོགས་སྦྱོར་བ་མེད་པར་ཐལ་བར་འགྱུར་རོ། །འོ་ན་སྟོང་ཉིད་མ་རྟོགས་
པའི་བྱང་སེམས་ལའང་ཐབས་མཁས་དམ་པ་འཇོག་དགོས་ན། དེ་གང་ལ་ངོས་
འཛིན་ཞེ་ན། འཇུག་འགྲེལ་ལས། ཡོངས་སུ་བསྔོ་བའི་ཁྱད་པར་གྱིས་ཕ་རོལ་ཏུ་
འགྲོ་བ་ངེས་པར་བཞག་ནས་ནི་སྦྱིན་པའི་ཕ་རོལ་ཏུ་ཕྱིན་པའི་མིང་རྙེད་པར་་་་་་
འགྱུར་རོ། །ཞེས་དང་། དེའི་ཐད་ཀྱི་དགོངས་པ་རབ་གསལ་ལས། དེ་ཡང་ཤེས་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 223 .
རབ་ཀྱིས་མ་ཟིན་ཀྱང་བྱང་ཆུབ་ཆེན་པོར་བསྔོ་བས་ཟིན་པ་ལས་ཕ་རོལ་ཏུ་འགྲོ་་་
བར་ངེས་པ་བཞག་ཕྱིར་སྦྱིན་པའི་ཕར་ཕྱིན་གྱི་མིང་རྙེད་པར་འགྱུར་རོ། །ཞེས་
དང་ ཞེས་སྟོང་ཉིད་རྟོགས་པས་མ་ཟིན་ཀྱང་བླ་མེད་བྱང་ཆུབ་ཏུ་བསྔོ་བས་
ཟིན་ན་ཕར་ཕྱིན་ཏུ་འཇོག་པར་གསུངས་པ་ལྟར། འདིར་ཡང་ཡོངས་སུ་བཟུང་
བ་དང་ཐབས་མཁས་གཉིས་བྱང་སེམས་དེ་ལྟ་བུ་ལ་བསྔོ་བའི་སྒོ་ནས་བཞག་ཅེས་
གསུངས་པ་ལྟར་འདོད་དམ་དཔྱད་དགོས་ཟེར་བས་བརྟག་གོ །
འདི་དག་གི་སྐབས་སུ་རྗེ་གུང་ཐང་བློ་གྲོས་ཀྱི་ཕར་ཕྱིན་མཐའ་དཔྱོད་ལས།
ཤེར་ཕྱིན་དང་ཕར་ཕྱིན་དོན་གཅིག་མ་ཡིན་པར་ཐལ། ཐེག་བསྡུས་ལས། ཤེས་
རབ་ཀྱི་ཕ་རོལ་ཏུ་ཕྱིན་པ་དང་རྣམ་པར་མི་རྟོག་པའི་ཡེ་ཤེས་ནི་ཁྱད་པར་མེད་དེ།
ཞེས་པ་ལྟར་ཡུམ་ལས་གསུངས་ལ། ཤེར་ཕྱིན་མཚན་ཉིད་པའི་དོན་རང་བཞིན་
མེད་རྟོགས་ཀྱི་བློ་དམ་པ་ཡིན། ཞེས་དང༌། ཡིག་ཆར། ཕ་རོལ་ཕྱིན་བྱེད་ཀྱི་གཙོ་
བོ་སྟོང་ཉིད་རྟོགས་པའི་ཤེས་རབ་ལ་བྱེད་དགོས་པར་སྟོན་པའི་གསུངས་བཞིན་་་
དབུ་སེམས་མཐུན་པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། དེ་དག་
ཤེར་ཕྱིན་གཙོ་བོ་ལ་དགོངས་པའི་ཕྱིར། ཚིག་གསལ་ལས། དེ་དག་ལས་ཀྱང་མི་
རྟོག་ཡེ་ཤེས་ནི་ཤེར་ཕྱིན་གཙོ་བོ་སྟེ། ཞེས་པ་ལྟར་ཡིག་ཆར། གཙོ་བོ་སྦྱར་བའི་
ཕྱིར། ཁོ་ན་རེ། དེ་མི་འཐད་པར་ཐལ། ཤེར་ཕྱིན་གཙོ་བོ་འབྲས་བུ་ཤེར་ཕྱིན་
དགོས་པར་གོང་དུ་བརྒྱད་སྟོང་དོན་བསྡུས་ཀྱི་འགྲེལ་བ་དང༌། གསེར་ཕྲེང་
དྲངས་པ་དེའི་ཕྱིར་ན་མ་ཁྱབ་སྟེ། དེ་གཞུང་ལམ་འབྲས་བུ་ཤེར་ཕྱིན་གསུམ་གྱི་
གཙོ་བོ་ལ་དགོངས་པ། རྣམ་བཤད་དུ་བཏགས་པའི་ཆོས་གསུམ་གསུངས་པས་
ཤེས་པའི་ཕྱིར་ཞེས་ཞིབ་ཆ་མཛད་འདུག་ལ་ཡིག་ཆ་སོགས་ཀྱི་དགོངས་པ་རྨ་མེད་
པ་གང་ཡིན་པར་བྱའོ། །



• 224 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སེམས་བསྐྱེད་ཀྱི་སྐོར།
དྲི་བ། སེམས་བསྐྱེད་མདོར་བསྟན་གྱི་རྩ་བ་གང་ཡིན།
ལན། རྩ་བར་སེམས་བསྐྱེད་ཀྱི་མཚན་ཉིད་སྟོན་པར། སེམས་བསྐྱེད་པ་ནི་
གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་རྐང་བ་གཉིས་
བྱུང༌། དེའི་དམིགས་ཡུལ་བྱང་ཆུབ་དང་གཞན་དོན་གཉིས་འཆད་པར་། རྩ་
བར། དེ་དང་དེ་ནི་མདོ་བཞིན་དུ། །བསྡུས་དང་རྒྱས་པའི་སྒོ་ནས་བརྗོད། །ཅེས་
རྐང་བ་གཉིས་བྱུང་། མདོ་ལས། ཤཱ་རིའི་བུ་འདི་ལ་བྱང་ཆུབ་སེམས་དཔའ་
སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་་་
པར་འཚང་རྒྱ་བར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་སོགས་
གསུངས་པ་ལྟར་སེམས་བསྐྱེད་མདོར་བསྟན་དང་རྒྱས་བཤད་ཀྱི་མདོ་གཉིས་ཡོད་
དོ། །རྩ་བར། སེམས་བསྐྱེད་པ་ནི། ཞེས་སོགས་ཡན་ལག་རྒྱས་བཤད་མདོ་རྒྱན་
སྦྱར་བར་སློབ་དཔོན་འཕགས་སེང་གཉིས་ཀྱིས་གསུངས་པ་ལྟར། རྗེ་ཡབ་སྲས་
དང་ཡིག་ཆ་རྣམས་སུ་གསུངས་ལ། འདི་ལ་བརྒྱད་སྟོང་བ་དང་སྦྱར་ཚུལ་ནི།
རྒྱན་སྣང་དུ་དེའི་ལེའུ་དང་པོ་རྣམ་པ་ཐམས་ཅད་མཁྱེན་པ་ཉིད་ལ་སྤྱོད་པའི་་་་་་
ལེའུ་ནས་ཉེར་དགུ་བ་རྗེས་སུ་འགྲོ་བའི་ལེའུ་རྫོགས་པའི་བར་སྦྱར་རོ། །
འདིའི་ཡང་སྐབས་གང་ལ་མདོ་ཚན་གྲངས་དུ་ཞིག་ཡོད་ཅེ་ན། དོགས་སློང་
མཁས་པའི་ཡིད་འཕྲོག་དགའ་བསྐྱེད་ལས། སློབ་དཔོན་གྱི་འགྲེལ་ཆེན་གྱི་རྗེས་
སུ་འབྲངས་ནས་དེའི་གྲངས་ཀྱི་ཟིན་ཐོ་རགས་རིམ་ཙམ་ཞིག་བློ་གསལ་དགྱེས་་་་་
བྱེད་དུ་བཀོད་པ་ནི། གླེང་གཞིའི་མདོ་ཚན་གཅིག་དང་བཅས་ཏེ་སྐབས་དང་པོ་
མདོ་ཚན་དྲུག་ཅུ་རྩ་གསུམ། གཉིས་པར་བརྒྱ་དང་སོ་གསུམ། གསུམ་པར་སོ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། བ་. 225
དྲུག བཞི་བར་ཉིས་བརྒྱ་ལྔ་བཅུ་རྩ་བཞི། ལྔ་བར་བརྒྱ་དང་སོ་དགུ དྲུག་པར་
མདོ་ཚན་གཅིག བདུན་པར་མདོ་ཚན་གཉིས། བརྒྱད་པར་མདོ་ཚན་གཅིག་སྟེ་
དངོས་པོ་བརྒྱད་ལ་འདི་ལྟར་སྦྱར་ལ། འདིའི་ནང་གསེས་ཀྱི་དོན་བདུན་ཅུ་རེ་རེ་
ལ་མདོ་དུ་སྦྱར་ཚུལ་ནི་རྒྱས་བཤད་འདིར་གསལ་ཞིང་། དེ་བཞིན་དུ་ཡོངས་
འཛིན་རིན་པོ་ཆེའི་ཤེར་ཕྱིན་ལམ་གྱི་སྒྲོན་མེར་བཀོད་ཅིང་། སྒྲོན་མེ་དེར་མདོ་
ཚན་དུ་མ་ཞིག་ཚན་གཅིག་ཏུ་བསྡུས་ནས་བཀོད་དོ། །ཡང་སྡུད་པ་དང་སྦྱར་
ཚུལ་ནི། སློབ་དཔོན་གྱིས་དེའི་ལེའུ་དང་པོ་ནས་ཉེར་དགུ་བ་རྫོགས་པའི་བར་
རྒྱན་དང་སྦྱར་ཞིང་། བུདྡྷ་ཤི་དང་ཤེར་ཕྱིན་མཛོད་ཀྱི་ལྡེ་མིག་རྣམས་སུ་སྡུད་པ་
ཡོངས་རྫོགས་རྒྱན་དང་སྦྱར་ལ། དེ་ཡང་སྡུད་པ་ལ་ཚིགས་བཅད་སུམ་བརྒྱ་ཡོད་
པ་ལས། རྣམ་མཁྱེན་ལ་ཚིགས་བཅད་ཉི་ཤུ་རྩ་དགུ ལམ་ཤེས་ལ་ཚིགས་བཅད་
ལྔ་བཅུ་རྩ་བཞི། གཞི་ཤེས་ལ་ལྔ། རྣམ་ཀུན་མངོན་རྫོགས་ལ་དགུ་བཅུ་རྩ་བདུན།
རྩེ་སྦྱོར་ལ་བརྒྱ་དང་དགུ མཐར་གྱི་སྦྱོར་བ་ལ་བཞི། སྐད་ཅིག་མའི་སྦྱོར་བ་ལ་
རྐང་བ་གཅིག་ཆོས་སྐུ་ལ་ཐ་མའི་རྐང་བ་གསུམ་སྟེ་དོན་དེ་ལྟར་ཤེར་ཕྱིན་མཛོད་་་
ཀྱི་ལྡེ་མིག་ལས་བཤད་ལ། འདིའི་ཡང་ནང་གསེས་ཀྱི་དོན་བདུན་ཅུ་ལ་ཚིགས་
བཅད་དུ་ཞིག་གིས་བསྟན་ཚུལ་ནི་དེར་གསལ་ལོ། །ཡང་སྡུད་པ་དེར་མཚོན་བྱེད་
དཔེ་བརྒྱ་རྩ་བརྒྱད་ཀྱིས་བསྟན་པ་ལས། རྣམ་མཁྱེན་ལ་མཚོན་བྱེད་དཔེ་ལྔ།
ལམ་ཤེས་ལ་དཔེ་བཅུ་དགུ གཞི་ཤེས་ལ་དྲུག་རྣམ་ཀུན་ལ་སུམ་ཅུ་རྩ་དགུ རྩེ་མོ་
ལ་སུམ་ཅུ་རྩ་གཅིག་བརྟགས་པ་མཐའ་བཟུང་གི་དཔེ་བརྒྱད་དེ། དོན་དེ་ལྟར་
ཤེར་ཕྱིན་མཛོད་ཀྱི་ལྡེ་མིག་ལས་བཤད་དོ། །ཞེས་བཀོད་པ་ལྟར་ཡིན་ནོ། །རྩ་
བར། དེ་དང་དེ་ནི་ཞེས་སོགས་ཀྱི་དོན་ལ། གསེར་ཕྲེང་ལས། བྱང་ཆུབ་ཐོབ་
པའི་ཡུལ་ཡིན་པ་དེ་དང་། གཞན་དུ་ན་ཆེད་དུ་བྱ་བའི་ཡུལ་ཡིན་པ་དེ་ནི་བསྡུས་
པ་དང་རྒྱས་པ་གཉིས་གཉིས་ཀྱི་སྒོ་ནས་ཡུམ་གྱི་མདོ་ལས་བརྗོད་པས་སེམས་་་་་་



• 226 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བསྐྱེད་དེ་གཞན་གྱི་ཆེད་དུ་རྫོགས་བྱང་འདོད་པར་བཤད་པ་དེ་ཡུམ་གྱི་མདོ་་་་་་་
བཞིན་དུ་སྟེ་དེ་དང་མཐུན་པར་བྱས་ཀྱི་རང་དགར་ནི་མིན་ནོ། །ཞེས་གསུངས་
ལ། རྣམ་བཤད་ལས། དམིགས་ཡུལ་བྱང་ཆུབ་དེ་དང་གཞན་དོན་དེ་ནི་ཆོས་
ཅན། རྒྱས་འབྲིང་བསྡུས་གསུམ་ཀ་ལས་བསྡུས་པ་དང་། རྒྱས་པའི་སྒོ་ནས་
བརྗོད་པར་ཤེས་བར་བྱ་སྟེ། མདོ་བར་མ་ལས་བསྟན་པ་བཞིན་དུ་གཞན་གཉིས་
ལས་ཀྱང་དོན་ཚང་བར་བསྟན་པའི་ཕྱིར། སློབ་དཔོན་གྱི་དགོངས་པ་དེ་ཁོ་ན་
བཞིན་དུ་གནས་ཏེ། འདིའི་ཐད་ཀྱི་འགྲེལ་ཆེད་དུ། འཕགས་པ་སྟོང་ཕྲག་ཉི་ཤུ་
ལྔ་བའི་མདོ་ཇི་ལྟ་བ་བཞིན་དུ་བརྗོད་པར་བྱའོ། །ཞེས་བཤད་པ་དང་། དབྱེ་བ་
སྟོན་པའི་སྐབས་སུ་ཡང་། གང་གི་ཕྱིར་མདོ་སྡེ་རིན་པོ་ཆེ་འདི་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་བའི་དོན་ཉེ་བར་བསྡུ་བ་ལ་འཇུག་པ་ཡིན་ནོ། །
ཞེས་སྔར་བཤད་པ་ཁོ་ནའོ། །དེ་སྐད་དུ་ཡང་སློབ་དཔོན་ཕྱོགས་ཀྱི་གླང་པོས། དེ་
ལྟར་ཇི་སྐད་བཤད་རྣམས་ཀྱི། །བརྒྱད་སྟོང་འདིར་དོན་མ་ཚང་མེད། །འདིར་
གཞུང་བསྡུས་པ་ཡིན་འདོད་དེ། །དོན་ནི་ཇི་སྐད་གསུངས་དེ་ཉིད། །ཅེས་བཤད་
པས་མདོ་བཞིན་དུ་ཞེས་པ་སྟོང་ཕྲག་ཉི་ཤུ་ལྔ་བ་ལ་ངེས་པར་བཤད་དགོས་པའི་་་
ཕྱིར་དང༌། འགྲེལ་བར་མདོའི་དོན་དང་མི་འགལ་བར་ཞེས་འབྱུང་བ་འདིའི་
ཚིག་འགྲེལ་ཡིན་པའི་ཕྱིར། སློབ་དཔོན་གྱི་ལུགས་འཆད་པར་འདོད་ན། སྡོང་བོ་
བཀོད་པ་སོགས་དང་མི་འགལ་བར་ཞེས་འཆད་པ་རྣམ་པ་ཐམས་ཅད་དུ་མི་་་་་་
བྱའོ། །ཞེས་གསུངས། རྟོགས་དཀའི་སྣང་བར། རྩ་བ་ནི། བྱང་ཆུབ་དང་གཞན་
དོན་དེ་དང་དེ་ནི་ཡུམ་གསུམ་གྱི་མདོ་བཞིན་དུ་བསྟན་བཅོས་ལས་བསྡུས་དང་་་་
རྒྱས་པའི་སྒོ་ནས་བརྗོད་དོ། །ཞེས་གསུངས་སོ། །མཁས་པ་ལ་ལས། རྣམ་བཤད་
ལྟར་ན་སེམས་བསྐྱེད་ཀྱི་མཚན་ཉིད་སྔར་བཤད་པ་དེ་མདོའི་དོན་དང་མི་འགལ་་
བའི་སྒྲུབ་བྱེད་དུ་འགྱུར་ཚུལ་དཔྱད་དགོས་སོ། །ཞེས་པའི་དཔྱད་ཚུལ་ཤེས་



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན། ། ས་
227 •
དགོས་ལ། །
འདིའི་སྐབས་ཀྱི་འགྲེལ་བར། བྱང་ཆུབ་མདོ་ལས་བསྟན་ཚུལ་དང་།
གཞན་དོན་མདོ་ལས་བསྟན་ཚུལ་དང༌། དྲིས་ལན་དེས་གྲུབ་པའི་དོན་དང་།
མདོ་གཞན་མ་བཀོད་པའི་རྒྱུ་མཚན་རྣམས་འཆད་པ་ལས། མདོ་གཞན་མ་
བཀོད་པའི་རྒྱུ་མཚན་ནི། གསེར་ཕྲེང་ལས། བློ་གྲོས་མི་ཟད་པ་དང་སྡོང་བོ་
བཀོད་པ་སོགས་གཞན་ལས་ཀྱང་སེམས་བསྐྱེད་ཀྱི་མཚན་ཉིད་གསུངས་པ་མ་་་་་་་
ཡིན་ནམ་ཅིའི་ཕྱིར་ཡུམ་གྱི་མདོ་ཉིད་ཅེ་ན། གཙུག་ལག་གི་གཞུང་རྒྱལ་བའི་
བཀའ་སྐབས་ཀྱི་དོན་སེམས་བསྐྱེད་ཀྱི་མཚན་ཉིད་སྟོན་པ་ལྷུར་ལེན་པ་སྟེ་ཆེས་་་་
ཆེར་བྱེད་པ་ཡུམ་མདོ་དང་མདོ་གཞན་ཐམས་ཅད་ལས་ཀྱང་གསུངས་མོད་ཀྱི་་་་་
འདིར་ཡུམ་མདོ་ལས་གཞན་ཤེས་བྱེད་ཀྱི་ཁུངས་ཉིད་དུ་མ་བྲིས་པའི་རྒྱུ་མཚན་ནི།
ཚིག་མངས་སུ་དོགས་ནས་སོ། །མདོ་གཞན་གྱིས་མཚན་ཉིད་བསྟན་ཀྱང་ཡུམ་
མདོ་ཉིད་དྲངས་པ་ནི་འདིའི་རྩ་བའི་མདོ་ཡིན་པས་སོ་ཞེས་གསུངས་སོ། །གོང་
དུ་དྲངས་པའི་རྣམ་བཤད་ཀྱི་ཚིག་འདི་ལ་དཔག་ན། རྣམ་བཤད་ལྟར་ན་ཡུམ་
རྒྱས་བསྡུས་གཉིས་ཁུངས་སུ་མ་དྲངས་པའི་དོན་དུ་བྱེད་དགོས་སམ་སྙམ་ཞིང་།
དེ་ལྟ་ན། གསེར་ཕྲེང་ལས། ཁ་ཅིག་ཡུམ་གསུམ་ག་ལས་གསུངས་ན་འདིར་བར་
མ་ཙམ་བཀོད་ཀྱི་རྒྱས་བསྡུས་གཉིས་མི་འདྲེན་པ་ཅི་ཞེས་པའི་ལན་དུ་སྦྱོར་བ་ནི་་་
བྱིས་པ་འདྲིད་པའི་ཚིག་སྟེ་བསྡུས་པ་ན། ཚིག་དགོད་རྒྱུ་མེད་ལ། མདོ་དང་པོ་
གཉིས་ཀྱི་མདོ་དེ་དག་ལ་ཚིག་མང་ཉུང་གི་ཁྱད་པར་མེད་པས་སོ། །ཞེས་རྣམ་
བཤད་ཀྱི་བཤད་ཚུལ་དེ་འདྲ་བཀོད་ནས་དེ་ལ་དགག་པ་མཛད་ཡོད་པས་དཔྱད་་
དགོས་ལ། གོང་གི་བཤད་ཚུལ་འདི་དག་ལ་ཡབ་སྲས་ཀྱི་ཚིག་ཟིན་མི་མཐུན་མོད།
དགོངས་པ་གཅིག་ཏུ་འགྲོ་ཚུལ་དཔྱད་དགོས་ལ། །
མཁས་པ་འགའ་ཞིག་གི་གསུང་ལས། དེ་ཡང་རྣམ་བཤད་དང་རྟོགས་སྣང་



228 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དུ་ཡུལ་གཉིས་བསྟན་བཅོས་སུ་རྒྱས་བསྡུས་གཉིས་ཀྱིས་བསྟན་པར་བཤད་པ་ནི་་་
འདི་ཉིད་དང་མི་འགལ་ཏེ། འདི་ཉིད་ཀྱིས་དེ་ཡང་ས་གསེར་སོགས་སེམས་
བསྐྱེད་རྒྱས་བཤད་དུ་མི་སྦྱོར་བར་ཡུལ་ཉི་ཚེ་བའི་རྒྱས་བཤད་དུ་སྦྱོར་བ་བཀག་་་་
ལ། མཁས་གྲུབ་རྗེས་ནི་དེས་སེམས་བསྐྱེད་གཙོ་བོར་རྒྱས་པར་བསྟན་ནས་ཡུལ་
དེ་ཡི་ཞར་ལ་རྒྱས་པར་བཤད་པ་ཙམ་དུ་བཞེད་པས་སོ། །དེ་བཞིན་དུ་རྣམ་
བཤད་ཀྱི་གསུང་ལུགས་ཀྱང་རྒྱན་སྣང་དང་བསྟུན་ན་དེ་ལྟར་ཡིན་ཞེས་པའི་དོན་་
ཡིན་ལ། དེ་ཡང སློབ་དཔོན་ནི་རྒྱན་སྣང་གི་སྐབས་ཀུན་ཏུ་ཉི་ཁྲིའི་གསུང་ཟིན་
ཐམས་ཅད་བརྒྱད་སྟོང་པར་ཚིག་དོན་ཅི་རིགས་ཀྱི་ཚུལ་གྱིས་ཚང་ཚུལ་རྩལ་ཏུ་་་་
བཏོན་ནས་འཆད་པའི་དབང་གིས་ཡིན་པས། དེ་ལྟ་བུའི་དགོས་པ་ཁྱད་པར་
མེད་པའི་འགྲེལ་བ་འདི་ལྟ་བུ་ནི་མཐའ་གཅིག་ཏུ་མ་ངེས་པས་མདོ་བཞིན་ཏུ་་་་་་
ཞེས་པའི་མདོ་ལ་མཐའ་གཅིག་ཏུ་ཡུམ་བར་མ་ཁོ་ན་དགོས་ཀྱི་གཞན་གཉིས་་་་་་
གཏན་ནས་མི་འོང་ཞེས་པ་མི་འཐད་པ་ནི་འདི་ཉིད་ཀྱི་དོན་དང་། ཡུམ་གསུམ་
ཀ་ངེས་ཅན་དུ་འོང་དགོས་ཀྱི་བར་མ་ཙམ་གྱིས་གཏན་ནས་མི་ཆོག་ཅེས་པ་མི་་་་་
རུང་བ་ནི་རྣམ་བཤད་ཀྱི་དོན་ཡིན་གྱི། སྤྱིར་བཏང་དེ་ལ་ཡུམ་གསུམ་ཀ་འཇོག་
པ་དང་ཡུམ་བར་མ་ཙམ་འཇོག་པ་གང་བྱེད་ཀྱང་རུང་བས་གནད་ཀྱི་དོན་པོ་་་་་་་
ཤེས་པ་ལ་འབད་དགོས་ཀྱི་སྒྲས་ཟིན་ཙམ་མཐོང་ནས་འགལ་བར་མི་བཟུང་སྟེ།
དཔེར་ན་སློབ་དཔོན་ཉིད་ཀྱིས་ལེ་བརྒྱད་མ་དང་རྒྱན་སྣང་དུ་གང་ཡང་དག་པའི་
སྐྱོན་མེད་པ་སོགས་ཀྱི་མདོ་རིམ་བཞིན་ཡུལ་ངེས་དང་ཁྱབ་པའི་མདོར་བཤད་པ་
ལྟར་དང༌། ཟླ་བའི་ཞབས་ཀྱིས་ཀྱང་བཞི་བརྒྱ་བའི་འགྲེལ་བ་དང་འཇུག་པར་
བཀྲ་ཤིས་མ་དང་སྣ་ནག་མ་གཉིས་རིམ་བཞིན་ལྷན་ཅིག་ཏུ་གནས་དགོས་པ་དང་
ལྷན་ཅིག་ཏུ་གཏན་ནས་མི་གནས་གསུངས་པ་བཞིན་ནོ། །འདིས་མཚོན་ཏེ་
སྐབས་འོག་མ་རྣམས་སུ་མི་འདྲ་བར་བྱུང་བ་རྣམས་ཀྱང་ལ་ལར་འཕགས་སེང་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：229 •
སོགས་སོ་སོའི་གསུངས་ཚུལ་འབུར་ཏུ་དོད་པའི་དབང་དང༌། སྐབས་འགར་སྒྲ་
ཡང་དོག་གི་ཁྱད་པར་དང་། རེས་འགའ་གོ་བ་འཚོལ་ལུགས་ཀྱི་དབང་གིས་ཡིན་
པར་ཤེས་ཏེ་དེ་ཀུན་སློབ་དཔོན་མཁས་པའི་གསུང་དང་རང་གི་རྣམ་དཔྱོད་ཀྱིས་་
དོན་གྱི་གནད་འགག་ལ་རིགས་པ་དྲི་མ་མེད་པའི་ལམ་དང་། ཚིག་གི་གསུང་
ཟིན་ལ་ཐོན་མིའི་སུམ་རྟགས་དང་སྨྲ་ཏིའི་སྨྲ་སྒོ་ལྟར་གྱི་ཡིག་དོན་འཐོབ་ཚུལ་གྱི་་་
ལམ་ནས་ཤེས་དགོས་ཀྱི་འདིར་དེ་ཐམས་ཅད་བརྗོད་ཀྱིས་མི་ལངས་ལ། དཔྱད་
པ་བྱེད་ཚུལ་ཡང་གཞུང་ལ་འཇུག་པའི་ངང་ནས་རྒྱས་བསྡུས་འཚམ་པ་རེ་དགོས་་
པར་གུང་ཐང་སྨྲ་བའི་ཉི་མས་གསུངས་པ་ལྟར་གོ་དགོས་སོ། །ཞེས་ཀྱང་ཟེར་
བས་དཔྱད་པར་བྱའོ། ། །
འདིའི་སྐབས་སུ་ཁ་ཅིག་གིས། རང་དོན་བྱང་ཆུབ་དང་ཆེད་དུ་བྱ་བ་
གཞན་དོན་བྱང་ཆུབ་གཉིས་ཡུམ་རྒྱས་འབྲིང་བསྡུས་གསུམ་ཀ་ལས་བསྡུས་པ་་་་་་
དང་རྒྱས་པའི་སྒོ་ནས་བཤད་པར་ཐལ། འགྲེལ་བར་རྒྱལ་བའི་ཡུམ་རྣམ་པ་
གསུམ་ཆར་ལས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་དང༌། ནས། བསྡུས་པ་དང་
རྒྱས་པའི་སྒོ་ནས་ཡང་དག་པར་རྫོགས་པའི་བྱང་ཆུབ་དང་གཞན་གྱི་དོན་བསྟན་་
ཏེ། ཞེས་དང་རྣམ་བཤད་ལས་ཀྱང་། བྱང་ཆུབ་དེ་དང་གཞན་དོན་དེ་ནི་ཆོས་
ཅན། རྒྱས་འབྲིང་བསྡུས་གསུམ་ཀ་ལས་བསྡུས་པ་དང་རྒྱས་པའི་སྒོ་ནས་བརྗོད་
པར་ཤེས་པར་བྱ་སྟེ། ཞེས་དང་། རྒྱས་བསྡུས་གཉིས་ན་དེ་ཇི་ལྟ་བ་བཞིན་སྟོན་
བྱེད་ཀྱི་ངག་མེད་པ་མ་ཡིན་ཏེ། ནས། ཤེས་རབ་ཀྱི་ཕ་རོལ་ཏུ་ཕྱིན་པ་ལས་
བརྩམས་ཏེ་སྤོབས་པར་བྱོས་ཤིག་ཅེས་པའི་ངག་གིས་སྟོན་པའི་ཕྱིར། ཞེས་
གསུངས་པའི་ཕྱིར་ཟེར་བ་ལ། ཁ་ཅིག་གིས་དེ་མི་འཐད་པར་ཐལ། ཡུམ་རྒྱས་
འབྲིང་བསྡུས་གསུམ་བསྡོམས་ནས་དམིགས་པའི་ཡུལ་གཉིས་ཀ་མདོར་བསྟན་་་་་་
རྒྱས་བཤད་གཉིས་ཀྱི་སྒོ་ནས་བསྟན་ཞེས་པའི་དོན་ཡིན་པའི་ཕྱིར་དང་། བསྡུས་



. 230. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་བརྒྱད་སྟོང་བ་ན་དེ་དག་གི་དོན་ཚང་བར་བསྟན་ཀྱང་དམིགས་ཡུལ་གཉིས་ཀ་
མདོར་བསྟན་གཉིས་གཉིས་ཀྱི་སྒོ་ནས་བསྟན་པ་མ་ཡིན་པའི་ཕྱིར་ཏེ། སྦས་དོན་
གསལ་བའི་སྒྲོན་མེ་ལས། བསྡུས་པ་དང་རྒྱས་པར་བཤད་པའི་ངག་ལ་ཡུམ་
གསུམ་ཀ་འཇོག་པ་འདི་སློབ་དཔོན་གྱི་དགོངས་པ་ཡིན་ཏེ། ཀུན་གྱི་རྒྱན་དུ་
འགྱུར་བ་ནི། །ཞེས་པ་ལྟར་ཡུམ་གསུམ་ཀའི་རྒྱན་དུ་འབྲི་བའི་ཕྱིར། ཕྱོགས་གླང་
གིས། དེ་ལྟར་ཇི་སྐད་བཤད་རྣམས་ཀྱིས། །བརྒྱད་སྟོང་འདིར་དོན་མ་ཚང་མེད། །
འདིར་གཞུང་བསྡུས་པ་ཡིན་འདོད། །དོན་ནི་ཇི་སྐད་གསུངས་དེ་ཉིད། །ཅེས་
གསུངས་པ་ལྟར་བརྒྱད་སྟོང་བ་གཅིག་པུས་རྒྱས་བསྡུས་གཉིས་ཀྱི་སྒོ་ནས་མ་་་་་་་་
བསྟན་ཀྱང་། ཡུམ་གསུམ་ཀ་བསྡོམས་ནས་དེ་ལྟར་བསྟན་བྱས་ན་ཆོག་གསུངས།
ཞེས་གསུངས་པའི་ཕྱིར། ཞེས་ཟེར་བ་སོགས་སྤྲོ་བྱ་མང་ངོ༌། །
དྲི་བ། ཐེག་ཆེན་སེམས་བསྐྱེད་ཀྱི་མཚན་ཉིད་ལ་གང་འཇོག །
ལན། རང་གི་རྒྱུར་གྱུར་པའི་གཞན་དོན་དོན་གཉེར་གྱི་འདུན་པ་ལས་
བྱུང་ཞིང་རང་གི་གྲོགས་བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་་་་
གྱི་ཐེག་ཆེན་ལམ་གྱི་གཞུང་ཤིང་དུ་བསྟན་པའི་ཆ་ནས་བཞག་པའི་ཡིད་ཀྱི་རྣམ་་་་
རིག་ཁྱད་པར་ཅན་དེ། ཐེག་ཆེན་སེམས་བསྐྱེད་ཀྱི་མཚན་ཉིད། ཡིག་ཆར་ཁྱད་
པར་ཅན་གྱི་དོན་ཡང་ལམ་གྱི་གཞུང་ཤིང་དང་ས་བོན་དང་སྡོམ་སོགས་སུ་བཤད་
པའི་ཁྱད་པར་ལ་བྱ་ཞིང་། ཞེས་གསུངས་པ་ལྟར་ཁྱད་པར་ཅན་གྱི་དོན། སྡོང་བོ་
བཀོད་པའི་མདོ་སོགས་ལས། དེ་ཐེག་ཆེན་གྱི་ལམ་གྱི་ས་བོན་སོགས་སུ་བཤད་པ་
དེ་ལ་བྱེད་དགོས་ལ། མདོ་དེར་ས་བོན་སོགས་དཔེ་བརྒྱ་དང་ཉི་ཤུས་སེམས་
བསྐྱེད་ཀྱི་ཁྱད་པར་བསྟན་པ་རྒྱས་པར་མདོ་རང་ཉིད་ན་གསལ་ཞིང་གྲོ་ལུང་བས་
དེ་སྡོམ་ཚིག་ཏུ་མཛད་པ་ནི། དེ་ཉིད་ཀྱིས་མཛད་པའི་བསྟན་རིམ་ལས། དེ་
ཐམས་ཅད་པས་བསྔགས་པ་ནི། །དེ་ནི་ས་བོན་ཞིང་ས་ཆུ་རླུང་མེ། །ཉི་ཟླ་སྒྲོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
231
མིག་མུ་སྟེགས་ལམ་བཞིན་སྒོ། །བཟའ་ཤིང་ར་བ་གཞལ་མེད་ཁང་གནས་བརྟེན།།
ཕ་མ་མ་མ་རྒྱལ་བློན་མཚོ་ཆེན་བཞི། །རིན་ཆེན་ཁོར་ཡུག་གངས་རི་སྤོས་ངད་
ལྡན། །ནམ་མཁའ་པདྨ་གླང་བོ་ཅང་ཤེས་རྟ། །ཁ་ལོ་བསྒྱུར་དང་སྨན་པ་ས་འོག་
དང༌། རྡོ་རྗེ་སྤོས་སྣོད་མེ་ཏོག་ཙན་དན་བསིལ། །ཨ་ཀ་རུ་ནག་སྨན་རྒྱལ་ལྟ་སྡུག་
དང༌། །འབྲལ་བྱེད་སྨན་དང་དབང་སོང་ངལ་གསོ་བ། །ལྷབ་ལྷབ་བསྐལ་མེ་རྩ་
ཕྲ་སྨན་རྒྱལ་དཔལ། །ཀླུ་ཡི་རིན་ཆེན་ཆུ་མདངས་ཡིད་བཞིན་མཆོག །བུམ་
བཟང་འདོད་དབྱིན་སྡོང་བོ་ཤིང་བལ་རྒྱུད། །ངང་རིས་ཅན་གོས་མདེའུ་ཐུང་
མདའ་མདུང་གཤོལ། །གོ་ཆ་རལ་གྲི་རལ་སོ་མདའ་སྟེའུ་ཁ། །དཔའ་བོ་རུ་མཚོན་
ལག་ཆ་སྟ་རེ་མཚོན། །ལག་རྐང་མིག་མཁན་སྐམ་པ་ཚེར་བཟུང་ནོར། །མཛའ་བོ་
གཙུག་ལག་མེ་ལོང་ཆུ་མིག་གཏེར། ། །པད་དཀར་ཀླུང་ཆེན་ཀླུ་རྒྱལ་སྲོག་དབང་
བོ། །བདུད་རྩི་ཀུན་ནས་འཁོར་སྙིང་མཆིལ་བ་བསྔགས། །དུག་གི་སྙིང་བོ་དུག་
སྨན་རླུང་དཀྱིལ་འཁོར། །རིན་ཆེན་གླིང་རིགས་འབྱུང་གནས་ཚོང་དུས་སྣོད། །
ཆུ་ཁམས་སྦྲང་རྩིའི་གནས་དང་གནས་ཁང་མར། །ཁབ་ལོང་ཨེནྡྲ་ནི་ལ་བེ་ཌཱུརྱ། །
འཛམ་གླིང་གསེར་རྒྱུན་རི་རབ་ཐོ་རངས་རྔ། །དོན་སྐྱབས་མཆོད་བརྗོད་དྲངས་
པའི་ཆུ་དང་དབྱིག །རྐན་པ་གླིང་གཞི་མདོར་བསྟན་སྲུང་མ་རྗེ། །དབང་བོའི་
མིག་འཕྲུལ་དེའི་མེ་ཆུ་ལྟའི་ཞགས། །མཆོད་རྟེན་དཔེ་ལས་ཉི་ཤུ་ལྷག་བཅས་
བརྒྱ། །ཞེས་གསུངས་པ་ལྟར་རོ། །
ཉི་སྣང་རྒྱན་སྣང་འགྲེལ་བ་དོན་གསལ་གསུམ་ཀར་ཡང་ཁ་ཅིག་གིས། རྩ་
བར། སེམས་བསྐྱེད་པ་ནི་ཞེས་སོགས་རྐང་བ་གཉིས་ཀྱིས་གཞན་དོན་དུ་རྫོགས་
པའི་བྱང་ཆུབ་དོན་དུ་གཉེར་བའི་འདོད་པ་སྟེ་འདུན་པ་སེམས་བསྐྱེད་ཀྱི་མཚན་་
ཉིད་དུ་བཤད་འདུག་སྙམ་དུ་དོགས་ནས། དེ་འདྲའི་འདུན་པ་དེ་སེམས་བསྐྱེད་
མ་ཡིན་པར་ཐལ། སེམས་བྱུང་ཡིན་པའི་ཕྱིར། ཞེས་རྩོད་པའི་ལན་དུ་སེམས་



• 232. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
བསྐྱེད་དེ་འདུན་པ་དངོས་མ་ཡིན་ཀྱང་དེ་གཞན་དོན་དོན་དུ་གཉེར་བའི་འདུན་
པའི་མིང་གིས་བསྟན་པའི་རྒྱུ་མཚན་ནི། གཞན་དོན་དོན་དུ་གཉེར་བའི་འདུན་
པ་ཡོད་ན་སེམས་བསྐྱེད་འབྱུང་ལ་དེ་མེད་ན་མི་འབྱུང་བས་རྒྱུའི་མིང་འབྲས་བུ་་་
ལ་བཏགས་ནས་བསྟན་པ་དང༌། དགོས་པ་ནི་དེ་འདྲའི་འདུན་པ་ཡོད་པའི་བྱང་
སེམས་ཀྱི་རྒྱུད་ལ་སེམས་བསྐྱེད་དང་རྒྱལ་སྲས་ཀྱི་སྤྱོད་པ་ཐམས་ཅད་འཕེལ་བར་་
ཤེས་པའི་ཆེད་དང༌། གནོད་བྱེད་ནི་སེམས་སེམས་བྱུང་གི་གཞི་མཐུན་སྲིད་པ་
འགོག་པའི་རིགས་པའོ། །མདོར་ན། སེམས་ཡིན་ཀྱང་དེ་འདོད་པའི་མིང་གིས་
གསུངས་པ་ནི། རྒྱུ་གཞན་དོན་དོན་གཉེར་འདུན་པའི་མིང་འབྲས་བུ་སེམས་
བསྐྱེད་ལ་བཏགས་པ་ཡིན་པས་སྐྱོན་མེད་དེ། དེ་ལ་བཏགས་པའི་ཆོས་གསུམ་
ཚང་པའི་ཕྱིར། །ཞེས་པའོ། །བྱང་ཆུབ་དོན་དུ་གཉེར་བའི་འདུན་པའི་མིང་གིས་
བསྟན་པའི་རྒྱུ་མཚན་ནི། སེམས་བསྐྱེད་པའི་རང་དུས་སམ་གནས་སྐབས་སུ་ནི་
རྫོགས་བྱང་དོན་དུ་གཉེར་བའི་འདུན་པ་གྲོགས་ཀྱི་གཙོ་བོ་ཡིན་པས་ན་འདུན་པ་
དེ་དང་ལྷན་ཅིག་མཚུངས་ལྡན་རྣམ་པ་ལྔས་མཚུངས་པར་སྤྱོད་པའི་སེམས་་་་་་་་
བསྐྱེད་ལ་གྲོགས་ཀྱི་མིང་གྲོགས་ཅན་ལ་བཏགས་པ་དང་། དགོས་པ་ནི་དེ་འདྲའི་
འདུན་པའམ་སྨོན་ལམ་དང་གྲོགས་སུ་ལྡན་པའི་སྟོབས་ཀྱིས་སེམས་བསྐྱེད་པར་་་་་
འགྱུར་བར་ཤེས་པའི་ཆེད་དང་། དངོས་ལ་གནོད་བྱེད་ནི་ཕྱོགས་སྔས་སྨྲ་བ་ལྟར་
ཡིན་ནོ། །
མདོར་ན། དེ་ལྟར་གསུངས་པ་ནི་གྲོགས་བྱང་ཆུབ་དོན་གཉེར་གྱི་འདུན་
པའི་མིང་གྲོགས་ཅན་སེམས་བསྐྱེད་ལ་བཏགས་པ་ཡིན་པས་སྐྱོན་མེད་དེ། དེ་ལ་
ཡང་བཏགས་པའི་ཆོས་གསུམ་ཚང་བའི་ཕྱིར། །ཞེས་པའོ། །ཐེག་ཆེན་སེམས་
བསྐྱེད་སྐྱེས་པའི་རྟེན་ལ་ལུས་རྟེན་དང་སེམས་རྟེན་གཉིས་ལས། ང་
དང་བོ་ནི། ཐེག་ཆེན་སེམས་བསྐྱེད་དེ་འདོད་པར་འགྲོ་བ་ལྔ་གའི་རྟེན་ལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། །
，233，
སྐྱེ་བ་ཡོད་ཅིང་། གཟུགས་ཁམས་ཀྱི་ལྷའི་རྟེན་ལ་གསར་དུ་སྐྱེ་བའང་ཡོད་དེ། དེ་
བཞིན་གཤེགས་པའི་འོད་ཀྱིས་དེའི་ལྷ་དུ་མ་ལམ་ཤེས་དངོས་སུ་སྐྱེ་བའི་སྣོད་རུང་
དུ་མཛད་པར་བཤད་པ་སོགས་ཡིན་པའི་ཕྱིར་རོ། །འདིའི་འགྲོ་བ་རིགས་དྲུག་
ཀའི་རྟེན་ལ་སྐྱེས་པ་ཡོད་མེད་སོགས་སྤྲོ་བྱ་མང་མོད་མང་དོགས་ནས་མ་བྲིས་སོ།།
གཉིས་པ་ནི། ཕན་ཕྱིན་མཆན་ལས། སྐྱེ་བའི་སེམས་རྟེན་ལ་དད་པ། སྙིང་
རྗེ། སྙིང་སྟོབས་སོགས་སྣ་ཚོགས་པ་ཡོད་དེ། ཞེས་གསུངས་པ་ལྟར་དད་པ་
སོགས་འཇོག་གོ །ཐེག་ཆེན་སེམས་བསྐྱེད་སྐྱེ་བའི་རྒྱུ་རྐྱེན། ལྷའི་བུ་རབ་རྩལ་
སེམས་ཀྱིས་ཞུས་པའི་མདོ། སྡོང་བོ་བཀོད་པའི་མདོ། བདེན་པ་པོའི་ལེའུ། ཆོས་
བཅུ་བའི་མདོ་སོགས་དུ་མ་དང་། མདོ་སྡེ་རྒྱན། བསླབ་བཏུས། བྱང་ས་སོགས་
དུ་མར་གསུངས་ལ། ཡང་བྱང་སར། སངས་རྒྱས་ཀྱི་རྫུ་འཕྲུལ་སོགས་མཐོང་བ་
དང་། དེ་མིན་ཡང་ཐེག་ཆེན་གྱི་ཆེ་བ་སྟོན་པའི་སྡེ་སྣོད་ཐོས་པ་དང་། དེ་མིན་
ཡང་ཐེག་ཆེན་གྱི་བསྟན་པ་ཉམས་པ་མ་བཟོད་པ་དང་། དེ་མིན་ཡང་དུས་
སྙིགས་མར་སོང་བ་མ་བཟོད་པ་སྟེ་རྐྱེན་བཞི་དང༌། རང་ངོས་ནས་རིགས་ཀྱི་
ནུས་པ་སྨིན་པ། གཞན་ངོས་ནས་བཤེས་གཉེན་དམ་པས་ཟིན་པ། འགྲོ་བ་སྡུག་
བསྔལ་གྱིས་མནར་བ་ལ་བརྩེ་བ། དེ་དག་སྒྲོལ་བའི་དཀའ་སྤྱད་ལ་མི་སྐྲག་པའི་
སྙིང་སྟོབས་ཏེ་རྒྱུ་བཞི་དང་། གཞན་ལ་ཆེར་མི་ལྟོས་པ་རང་གི་སྟོབས། ཆེད་དུ་
ལྟོས་དགོས་པ་གྲོགས་ཀྱི་སྟོབས། སྔོན་ནས་གོམས་པ་རྒྱུའི་སྟོབས། ཚེ་འདིར་
འབད་པ་སྦྱོར་བའི་སྟོབས་ཏེ་བཞི་སོགས་ཅི་རིགས་ལས་སྐྱེ་བར་གསུངས་པ་ལྟར།
གྲོ་ལུང་བས་སྡོམ་ཚིག་ཏུ་བཀོད་པ་ནི། བསྟན་རིམ་ལས། བྱང་ཆུབ་སེམས་
དཔའི་ས་ལས་འབྱུང་བ་ནི། །བདག་ཉིད་ཆེན་པོའི་ཆོ་འཕྲུལ་སྟོབས་མཐོང་ངམ། །
ཐེག་མཆོག་ཐོས་ནས་དེ་ལ་རབ་མོས་དང་། །དམ་ཆོས་དེ་འཇིག་པའང་སྙིགས་
མའི་དུས་ཀྱི་ནི། །ཉེས་མང་མཐོང་བའི་རྐྱེན་བཞི་དག་ལས་ཏེ། །གཞན་ཡང་



: 234. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རིགས་དང་བཤེས་གཉེན་སྙིང་རྗེ་དང༌། །སྡུག་བསྔལ་བཟོད་པ་ཕུན་ཚོགས་རྒྱུ་
བཞི་དང་། །རང་དང་གཞན་དང་རྒྱུ་དང་སྦྱོར་བ་ཡི། །སྟོབས་བཞི་རྣམས་ལས་
བརྟན་དང་མི་བརྟན་འཐོབ། །ཅེས་པའོ། ། །
སྐབས་འདིའི་རྒྱུ་རྐྱེན་སྟོབས་གསུམ་ལ་ཁྱད་པར་ཅི་ཡོད་ཅེ་ན། རྐྱེན་བཞི་
བཤད་སྐབས་བྱང་སར་རིགས་ཀྱི་བུའམ་རིགས་ཀྱི་བུ་མོ། ཞེས་པ་དང་། རྒྱུ་
བཞིའི་སྐབས་སུ། བྱང་ཆུབ་སེམས་དཔའི་སེམས་བསྐྱེད་སྐྱེ་བའི་རྒྱུ། ཞེས་པ་ལ་
དཔགས་ན་རྐྱེན་བཞི་ནི་སེམས་དེ་མ་སྐྱེས་པའི་རྒྱུད་ལ་གསར་དུ་སྐྱེ་བའི་རྒྱུ་དང༌།
རྒྱུ་བཞི་ནི་སེམས་དེ་སྐྱེས་ཟིན་པའི་རྒྱུད་ཀྱི་སེམས་བསྐྱེད་འཕེལ་བའི་གྱུར་མངོན་་་
ལ། སྟོབས་བཞི་ནི། རྒྱུ་རྐྱེན་དེ་དག་ཚོགས་པའམ་སོ་སོ་ལ་བརྟེན་ནས་སྐྱེ་བ་
སེམས་བསྐྱེད་བརྟེན་པར་ངེས་པ་དང་མ་ངེས་པའི་ཡན་ལག་ཏུ་འགྱུར་བ་ཞིག་གི་
ཁྱད་ཡོད་པའམ། གཞན་དུ་ན་བརྟེན་སའི་མདོ་མི་འདྲ་བ་གསུམ་གྱི་དབང་གིས་
ཚན་པ་གསུམ་བྱུང་བ་ཡིན་ནམ་བརྟགས་པར་བྱའོ། །རྒྱུ་རྐྱེན་བརྒྱད་པོ་སོ་སོ་
བའམ་ཚོགས་པ་ལ་བརྟེན་པ་གང་རུང་གང་ཞིག་རང་དང་རྒྱུའི་སྟོབས་ཅི་རིགས་་
ལས་སྐྱེས་པ་དེ་སེམས་བསྐྱེད་བརྟན་པ་དང༌། དེ་གང་ཞིག་གཞན་དང་སྦྱོར་བའི་
སྟོབས་ཅི་རིགས་ལས་སྐྱེས་པ་དེ་སེམས་བསྐྱེད་མི་བརྟན་པ་ཡིན་ལ། འོན་ཀྱང་སྔ་
མ་ནི་ཕལ་ཆེར་བརྟན་པ་དང་། ཕྱི་མ་མི་བརྟན་པའང་འབྱུང་བ་ཙམ་ལས་ཁྱབ་
པ་མི་གཟུང་ངོ༌། །མི་བརྟན་པའི་རྒྱུ་ནི་རིགས་མེད་པ་དང་། སྡིག་གྲོགས་ཀྱིས་
ཟིན་པ་དང་། སྙིང་རྗེ་ཆུང་བ་དང་། འཁོར་བ་ལ་འཇིགས་པ་རྣམས་དང་།
བརྟན་པའི་རྒྱུ་ནི་སེམས་ཅན་ཡོངས་སུ་འཛིན་པ་དང༌། ཉོན་མོངས་ཅན་དུ་མི་
འགྱུར་བ་ཞེས་བྱང་སར་གསུངས་སོ། །
ཁ་ཅིག་གིས། ཐེག་ཆེན་སེམས་བསྐྱེད་ཀྱི་སེམས་རྟེན་ལ་སེམས་ཤིག་དགོས་
པར་ཐལ། དེའི་ཉེར་ལེན་ལ་དེ་དགོས་པའི་ཕྱིར་ཟེར་བ་ལ། ཁ་ཅིག་མ་ཁྱབ་ཀྱང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
， 235.
རྟགས་གྲུབ་སྟེ། སེམས་དེའི་ཉེར་ལེན་ཡིན་ན། སེམས་དེ་དང་དེའི་ཁམས་གང་
རུང་ཞིག་དགོས་པའི་ཕྱིར་ཏེ། རྣམ་འགྲེལ་ལས། རྣམ་ཤེས་མིན་པས་རྣམ་ཤེས་
ཀྱིས། །ཉེན་ལེན་མིན་པའི་ཕྱིར་ཡང་འགྲུབ། །ཅེས་གསུངས་པའི་ཕྱིར། འདོད་
མི་ནུས་ཏེ། དེའི་སེམས་རྟེན་དུ་གྱུར་བའི་སེམས་བྱུང་དུ་མ་ཡོད་པའི་ཕྱིར། དེར་
ཐལ། དེར་གྱུར་བའི་དད་པ་ཡང་ཡོད། སྙིང་རྗེ་ཡོད་པའི་ཕྱིར་ཏེ། ཐེག་ཆེན་
རིགས་ཅན་གྱིས་རྒྱལ་བ་ལ་དམིགས་པའི་དད་པ་དང་། རྒྱལ་བའི་ཆོས་སྟོབས་
སོགས་ཀྱི་ཡོན་ཏན་ལ་དད་པ་དང༌། རྒྱལ་སྲས་ཀྱི་ཕྱིན་དྲུག་གི་སྤྱོད་པ་ལ་དད་པ་
རྣམས་དང༌། གཞན་དོན་ཁུར་འཁྱེར་བའི་སྙིང་རྗེ་ཆེན་པོ་སོགས་སེམས་རྟེན་
བྱས་ནས་བྱང་ཆུབ་ཀྱི་སེམས་བཅོས་མིན་སྐྱེ་བ་ཡོད་པའི་ཕྱིར། དཀོན་མཆོག་ཏཱ་
ལ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་རྣམས་ཀྱི་སྤྱོད་
ལ་དད་བྱེད་པ། །བྱང་ཆུབ་བླ་ན་མེད་པར་དད་གྱུར་ནས།	།སྐྱེས་བུ་ཆེན་པོ་
རྣམས་ཀྱི་སེམས་དེ་སྐྱེའོ། །ཞེས་དང་། གསེར་ཕྲེང་ལས། སེམས་རྟེན་ནི་རྒྱལ་བ་
ལ་དམིགས་པའི་དད་པ། སེམས་ཅན་ལ་དམིགས་པའི་སྙིང་རྗེ། བྱང་སེམས་ཀྱི་
ཕན་ཡོན་ཐོས་པ་དང་གསུམ་ཡིན་ཏེ། ཞེས་གསུངས་པའི་ཕྱིར། ཟེར་བ་ལ།
ཡང་ཁ་ཅིག་གིས། དེ་འདྲའི་དད་སོགས་སེམས་རྟེན་བྱས་ནས་སེམས་བསྐྱེད་
ཐོབ་ཚེ་སེམས་བསྐྱེད་དད་སོགས་དེ་དང་དེར་གྱུར་བར་ཐལ།	།དེ་དང་དེའི་ངོ་
བོར་སོང་བའི་ཕྱིར་ཟེར་བ་ལ་ཁ་ཅིག་མ་ཁྱབ་ཅིང༌། རྟགས་གྲུབ་སྟེ། ལམ་གྱི་
སེམས་རྟེན་བྱ་ཚུལ་ནི་ས་བོན་ལས་མྱུ་གུ་སྐྱེ་ལ་དེ་ལ་བརྟེན་ཞེས་པ་ལྟ་བུ་སྔ་ཕྱི་ངོ་་
བོ་ཐ་དད་པ་དང༌། མཁར་གཞོང་ལ་རྒྱ་ཤུག་བརྟེན་ཞེས་པ་ལྟ་བུ་དུས་མཉམ་
ཡང་ངོ་བོ་ཐ་དད་པའི་བརྟེན་ཚུལ་མིན་པར། ལྕགས་མེར་བསྲེགས་ཚེ་ལྕགས་དེ་
མེའི་ངོ་བོར་སོང་བ་ལྟར་ལམ་དེ་རང་གི་ངོ་བོར་སོང་བའི་སྒོ་ནས་དེའི་སེམས་་་་་
རྟེན་བྱེད་པ་ཞིག་དགོས་པའི་ཕྱིར། གསེར་ཕྲེང་ལས། བརྟེན་པར་བཤད་པ་དེ་



• 236 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྣམས་གང་དང་གང་གི་ངོ་བོར་སྐྱེ་བ་ལ་བརྟེན་པའི་ཐ་སྙད་བྱས་པ་སྟེ། ཞེས་
གསུངས་པའི་ཕྱིར། གོང་དུ་འདོད་མི་ནུས་ཏེ། ཤེས་པ་དེས་སེམས་རྟེན་བྱས་
པའི་ལམ་ཡིན་ན། ཤེས་པ་དེ་ཡིན་པས་མ་ཁྱབ་པའི་ཕྱིར། དེར་ཐལ། དེ་ལ་དེའི་
ངོ་བོར་སོང་བ་ཙམ་དང་། དེར་གྱུར་བ་གཉིས་ཡོད་པའི་ཕྱིར་ཏེ། དཔེར་ན།
ཐེག་ཆེན་མཐོང་ལམ་བར་ཆད་མེད་ལམ་དེ་རང་གི་སེམས་རྟེན་ཏུ་གྱུར་བའི་ཏིང་
ངེ་འཛིན་གྱི་ངོ་བོར་སོང་ཡང་དེ་མ་ཡིན་པ་དང་། དེ་རང་གིས་སེམས་རྟེན་དུ་
གྱུར་བའི་བསམ་གཏན་གྱི་དངོས་གཞིའི་ངོ་བོར་སོང་བ་དང་དེ་ཡིན་པར་གྱུར་བ་
གཉིས་ཀ་ཡིན་པ་བཞིན་ཡིན་པའི་ཕྱིར། ཞེས་སོགས་སྤྲོ་ལ། ཡང་སེམས་བསྐྱེད་
ཀྱི་སེམས་རྟེན་ལ་འདོད་སེམས་དགོས་མི་དགོས་དང་ཁམས་གསུམ་ས་དགུའི་་་་་
སེམས་ཡོད་མེད་སོགས་བསམ་གཟུགས་ཆེན་མོ་སོགས་དང་བསྡུར་ནས་སྤྲོ་བྱ་་་་་་
མང་མོད་མང་དོགས་ནས་མ་སྤྲོས་སོ། །
ཡང་དེའི་སེམས་རྟེན་ལ་སེམས་བསྐྱེད་དང་འཛིན་སྟངས་མཚུངས་པ་དང་་་
མི་མཚུངས་པའི་བློ་གཉིས་ཡོད་མེད་སོགས་ཀྱང་སྤྲོ་ཚུལ་ཡོད་ལ། འདི་དག་གི་
སྐབས་སུ་མཁས་པ་འགའ་ཞིག་གིས། དེས་ན་གསེར་ཕྲེང་དང་ཡིག་ཆའི་
དགོངས་པ་ནི། ཐེག་ཆེན་སེམས་བསྐྱེད་ཀྱི་རྒྱུའི་སེམས་རྟེན་ནམ་སྐྱེ་བའི་སེམས་
རྟེན་ལ་སེམས་བསྐྱེད་དེ་དང་འཛིན་སྟངས་མི་མཚུངས་པའི་སྙིང་རྗེ་སོགས་ཡོད་་་
ཀྱང་དེའི་སེམས་རྟེན་ལ་མེད་ཟེར་ན། དེ་དག་དགོངས་པར་འགྲོ་འམ་སྙམ་སྟེ།
གསེར་ཕྲེང་དུ། སེམས་བསྐྱེད་སྐྱེ་བའི་རྟེན་ལ། ། ལུས་རྟེན། སེམས་རྟེན་གཉིས་
ལས། སེམས་རྟེན་ནི། རྒྱལ་བ་ལ་དམིགས་པའི་དད་པ་ཞེས་སོགས་གསུངས་པས།
སྐྱེ་བའི་སེམས་རྟེན་དུ་གསལ་ཏེ། ཤེས་བྱེད་ཀྱང་དཀོན་མཆོག་སྒྲོན་མེར། ནས།
དད་གྱུར་ནས། །སྐྱེས་བུ་ཆེན་པོ་རྣམས་ཀྱི་སེམས་སྐྱེའོ། །ཞེས་དང་། རྒྱན་ལས།
དེ་ཡི་རྩ་བ་སྙིང་རྗེར་འདོད། །ཅེས་པ་ལྟར་རོ། །ཞེས་གསུངས་པ་དང་། ཡིག་



ས་དང་པོའི་སྐོར་གྱི་དྲི་བ་དྲིས་ལན། །
• 237 •
ཆར་ཡང༌། ཐེག་ཆེན་སེམས་བསྐྱེད་ཀྱི་སེམས་རྟེན་ཡིན་ན། གཙོ་སེམས་ཡིན་
པས་ཁྱབ་ཟེར་ན། དཀོན་མཆོག་སྒྲོན་མེ་ལས། སོགས་དང་། དེ་ཡི་རྩ་བ་སྙིང་
རྗེར་འདོད། །ཅེས་དང༌། སྐྱབས་གསུམ་སྔོན་དུ་འགྲོ་བ་ཅན། །ཞེས་པ་རྣམས་
ཤེས་བྱེད་དུ་དྲངས་པའི་འབྲེལ་གྱིས་ཤེས་པའི་ཕྱིར། རྗེ་གུང་ཐང་བས་ཀྱང་
སྐབས་འདིར་མཆན་བཏབ་པའི་སྐབས་ལ་འདིའི་སྐྱེ་བའི་སེམས་རྟེན་ལ། དད་
པ། སྙིང་རྗེ། སྙིང་སྟོབས་སོགས་སྣ་ཚོགས་པ་ཡོད་དེ། ཞེས་སོགས་གསལ་བར་
གསུངས་པས་སོ་སྙམ། ཡང་ན། ཐེག་ཆེན་སེམས་བསྐྱེད་ཀྱི་སེམས་རྟེན་ལ་སྙིང་
རྗེ་ལ་སོགས་པ་དེ་དག་ཡོད་པར་ཁས་ལེན་ན་སེམས་བསྐྱེད་ཀྱི་རྒྱུའི་སེམས་རྟེན་་་་
ལ་དེའི་སེམས་རྟེན་མ་ཡིན་དགོས་ཤིང་། སྙིང་རྗེ་ལ་སོགས་པ་དེ་དག་ཡོད་པར་
འཇོག་ཚེ་དེའི་དུས་མཉམ་པའི་སེམས་རྟེན་དང་ངོ་བོར་སོང་བའི་སེམས་རྟེན་ལ་
ཡོད་པར་ཁས་ལེན་ན། ཡིག་ཆའི་དགོངས་པར་འགྲོའམ་སྙམ་སྟེ། གསེར་ཕྲེང་
དང་ཡིག་ཆར་ལམ་དེའི་སེམས་རྟེན་ལ་དེ་དང་དུས་མཉམ་པ་དང་དེའི་ངོ་བོར་་་
སོང་བ་དགོས་པར་ལན་དུ་མར་གསུངས་པ་དང་བསམ་གཟུགས་ཆེན་མོར་ཡང་
ཐེག་ཆེན་སེམས་བསྐྱེད་ཀྱི་སེམས་རྟེན་ལ་སྙིང་རྗེ་སོགས་གསུམ་ཡོད་པར་གསེར་་་
ཕྲེང་གི་ཤེས་བྱེད་དང་བཅས་ཏེ་གསུངས་པའི་འཕྲོ་དེ་མ་ཐག་ཏུ། དེའི་སེམས་
རྟེན་ལ་དེའི་རྒྱུ་མ་ཡིན་དགོས་པར་གསེར་ཕྲེང་གི་ཤེས་བྱེད་དང་བཅས་ཏེ་་་་་་་
གསུངས་པའི་ཕྱིར། ཞེས་བཤད་པ་འདི་རྣམས་ལེགས་པར་སྙམ་ལ། འདི་དག་ལ་
དཔག་ན་ཐེག་ཆེན་སེམས་བསྐྱེད་ཀྱི་རྒྱུའི་སེམས་རྟེན་ནམ་སྐྱེ་བའི་སེམས་རྟེན་་་་་
དང་དུས་མཉམ་པའི་སེམས་རྟེན་ནམ་ངོ་བོར་སོང་བའི་སེམས་རྟེན་གཉིས་ཀྱི་་་་་
ཁྱད་པར་ཕྱེ་བ་ཡིག་ཆ་སོགས་ཀྱི་དགོངས་པར་འགྲོ་སྙམ་ལ། །
མཁས་པ་འགའ་ཞིག་གིས་གསུངས་ལས། དེ་ལས་ཀྱང་རང་དང་རྒྱུད་
གཅིག་པའི་རྒྱལ་བ་ལ་དམིགས་པ་ཉིད་དང༌། དེའི་ནང་ནས་ཀྱང་དེ་འཐོབ་པར་



238 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདོད་པའི་མངོན་འདོད་ཀྱི་དད་པ་ཉིད་མ་གཏོགས་སྙིང་རྗེ་སོགས་ལྟ་ཅི། དང་
པའི་དད་པ་དང་ཡིད་ཆེས་ཀྱི་དད་པ་གཉིས་ཀྱང་མི་འོང་སྟེ་ཞིབ་ཏུ་བསམ་་་་་་་་
གཟུགས་ཀྱི་ཡིག་ཆར་གསལ་ལོ། །ཞེས་གསུངས་པ་ལྟར་ན་སེམས་རྟེན་དངོས་
སམ་ངོ་བོར་སོང་བའི་སེམས་རྟེན་ལ་དེ་འདྲའི་མངོན་འདོད་ཀྱི་དད་པ་ཉིད་་་་་་
འཇོག་དགོས་སམ་དཔྱད་པར་བྱའོ། །
ཡང་ཁ་ཅིག་གིས། གསུང་རབ་ནས་སེམས་བསྐྱེད་དུ་བཤད་ཚོད་ཀུན་
འདིར་བསྟན་སེམས་བསྐྱེད་མཚན་ཉིད་པ་ཡིན་ཟེར་བ་ལ། ཡང་ཁ་ཅིག་གིས།
འོ་ན། རྐྱེན་བཞིའི་དང་བོ་གཉིས་རེ་རེ་བ་ཙམ་གྱིས་དྲངས་པའི་སེམས་བསྐྱེད་དེ་
སེམས་བསྐྱེད་མཚན་ཉིད་པ་ཡིན་པར་ཐལ། ཁྱོད་ཀྱི་དམ་བཅའ་འཐད་པའི་
ཕྱིར། འདོད་ན། དེ་གཉིས་བྱམས་སྙིང་རྗེས་དྲངས་པའི་སེམས་བསྐྱེད་ཡིན་པར་
ཐལ། འདོད་པའི་ཕྱིར། ཁྱབ་ཅིང་། འདོད་མི་ནུས་ཏེ། ལམ་རིམ་ཆེན་མོ་ལས།
སྔར་བཤད་པའི་སེམས་བསྐྱེད་དང་པོ་གཉིས་ལ་ནི་བྱམས་པ་དང་སྙིང་རྗེ་དྲངས་་
པ་མི་སྣང་ལ། ཞེས་དང་། རྣམ་བཤད་ལས། དེས་ན་འདིར་བསྟན་པའི་སེམས་
བསྐྱེད་ལ་ངེས་པར་སྙིང་རྗེ་ཆེན་པོ་སྔོན་དུ་འགྲོ་དགོས་པར་ཤེས་པའི་ཆེད་དུ་་་་་་
གཞན་དོན་དོན་གཉེར་གྱི་མིང་གིས་བཏགས་པ་ཡིན་ལ། ཞེས་གསུངས་པའི་
ཕྱིར། གཞན་ཡང་། སྐུ་གཉིས་ཀྱི་ཡོན་ཏན་མཐོང་བ་ཙམ་གྱིས་དྲངས་པའི་
སངས་རྒྱས་ཐོབ་འདོད་ཀྱི་སེམས་དང༌། གཞན་ཁོ་ན་སངས་རྒྱས་ལ་འགོད་པར་
དམ་བཅའ་བའི་སེམས་རེ་རེ་ནས་ཆོས་ཅན། དེར་ཐལ། དེའི་ཕྱིར། ཁྱབ་པ་
ཁས། རྟགས་གྲུབ་སྟེ། ལམ་རིམ་ལས། གསུང་རབ་དང་བསྟན་བཅོས་གཞན་
ལས་ཀྱང་སངས་རྒྱས་ཀྱི་གཟུགས་ཀྱི་སྐུ་དང་ཆོས་ཀྱི་སྐུའི་ཡོན་ཏན་མཐོང་བ་ཙམ་
གྱིས་དྲངས་པའི་སངས་རྒྱས་ཐོབ་འདོད་ལ་སེམས་བསྐྱེད་དུ་བཤད་པ་མང་པོ་་་་
སྣང་བ་དང་། ནས། དེ་གཉིས་རེ་རེ་ཡང་སེམས་བསྐྱེད་པ་ཙམ་གྱིས་གྲངས་སུ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 239 .
བགྲང་དགོས་ལ། ཞེས་གསུངས་པའི་ཕྱིར་དང་། ཙམ་སྒྲའི་དོན་ཡོད་པའི་ཕྱིར།
འདོད་མི་རིགས་པར་ཐལ། སེམས་བསྐྱེད་ཀྱི་མཚན་ཉིད་རྫོགས་པ་ལ་རང་
གཞན་རེ་རེའི་དོན་ལ་དམིགས་པས་མི་ཆོག་པར་དོན་གཉིས་ལ་དམིགས་པ་ཚང་་
དགོས་པ་གང་ཞིག དེ་གཉིས་ཀྱི་སྔ་མ་ལ་ཆེད་དུ་བྱ་བ་གཞན་དོན་དང༌། ཕྱི་མ་
ལ་རང་དོན་བྱང་ཆུབ་ལ་དམིགས་པ་མ་ཚང་པའི་ཕྱིར། གཉིས་པ་སླ། དང་བོ་
དེར་ཐལ། དེའི་མཚན་ཉིད་རྫོགས་པ་ལ་རང་དོན་དང་གཞན་དོན་འགྲུབ་པ་ལ་
ཞི་བ་རྐྱང་བས་ཆོག་འཛིན་གྱི་བློ་གཉིས་བཟློག་དགོས་པ་གང་ཞིག གཞན་དོན་
ལ་དགོས་པར་མཐོང་ནས་སངས་རྒྱས་ཐོབ་འདོད་ཙམ་གྱིས་ཆོག་འཛིན་ཕྱི་མ་་་་་
བཟློག་ནུས་ཀྱང་། སངས་རྒྱས་ཀྱི་ཡོན་ཏན་ལ་དད་པ་སྦྱངས་པའི་སྒོ་ནས་གཞན་
དོན་དུ་མ་ཟད་རང་དོན་ཡོངས་སུ་རྫོགས་པ་ལའང་དགོས་པར་མཐོང་ནས་་་་་་་
སངས་རྒྱས་ཐོབ་འདོད་མེད་ན་ཆོག་འཛིན་སྔ་མ་བ ཟློག་མི་ནུས་པའི་ཕྱིར། དང་
པོ་གྲུབ་སྟེ། ལམ་རིམ་ལས། སྔར་བཤད་པའི་རིམ་པ་འདས་ནས་གཞན་དོན་ལ་
བྱང་ཆུབ་དགོས་པར་མཐོང་ནས་དེ་ཐོབ་པར་འདོད་པ་བསྐྱེད་པའང་ཡོད་མོད།
འོན་ཀྱང་དེ་ཙམ་གྱིས་མི་ཆོག ནས། རང་གི་དོན་ལའང་རྣམ་མཁྱེན་ཐོབ་པ་
མེད་དུ་མི་རུང་བ་ལ་ངེས་པར་དྲང་ངོ༌། །ཞེས་དང་། དེའི་རྒྱུ་མཚན་ཡང་རྣམ་
བཤད་ལས་ཀྱང་། ཡང་དོན་ཡོངས་སུ་རྫོགས་པ་ལ་ཆོས་སྐུ་དགོས་པར་མཐོང་ན་
རང་དོན་དུ་ཞི་བ་རྐྱང་བས་ཆོག་པར་འཛིན་པ་བཟློག་མི་ནུས་ལ། དེ་མ་བཟློག་
ན་ཐེག་པ་ཆེན་པོའི་སེམས་བསྐྱེད་ཀྱི་མཚན་ཉིད་མི་རྫོགས་པར་འགྱུར་ཏེ། ཞེས་
གསལ་བར་གསུངས་པའི་ཕྱིར། གཉིས་པ་གྲུབ་སྟེ། ལམ་རིམ་ལས། སངས་རྒྱས་
ཀྱི་ཡོན་ཏན་ལ་དད་པ་སྦྱངས་པའི་སྒོ་ནས་སངས་རྒྱས་ལ་ཐོབ་འདོད་མེད་ན་་་་་
རང་གི་དོན་འགྲུབ་པ་ལ་ཞི་བ་རྐྱང་བས་ཆོག་པར་འཛིན་པའི་བློ་མི་བཟློག་སྟེ།
ཞེས་གསུངས་པའི་ཕྱིར་ཟེར།



，240. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ཡང་ཁ་ཅིག་གིས། སེམས་བསྐྱེད་ལ་གཞན་དོན་དོན་གཉེར་གྱི་འདུན་པ་
ཡང་གྲོགས་སུ་ལྡན་དགོས་པར་ཐལ། དེ་ལ་དོན་གཉིས་ལ་དམིགས་པས་ཁྱབ་
པའི་ཕྱིར། འདོད་ན། སེམས་བསྐྱེད་དང་མཚུངས་ལྡན་གྱི་འདུན་པ་གཞན་དོན་
དང་བྱང་ཆུབ་དོན་གཉེར་གྱི་འདུན་པ་གཉིས་ཀ་ཡོད་པར་ཐལ། འདོད་པའི་
ཕྱིར། འདོད་མི་ནུས་ཏེ། དམིགས་རྣམ་མི་མཐུན་པའི་འདུན་པ་གཉིས་སེམས་
གཅིག་གི་འཁོར་དུ་བྱུང་བ་མེད་པའི་ཕྱིར་ཟེར། དེ་ལ་ཁ་ཅིག དེ་འདྲའི་སྐྱོན་
མེད་པར་ཐལ། གཞན་དོན་གཉེར་བར་མ་ཆད་པར་འདྲེན་ནུས་པའི་འདུན་པ་
ལ་གཞན་དོན་དོན་གཉེར་གྱི་འདུན་པ་དང་། བྱང་ཆུབ་དོན་གཉེར་བར་ས་ཆད་
པར་འདྲེན་ནུས་པའི་འདུན་པ་ལ་བྱང་ཆུབ་དོན་གཉེར་གྱི་འདུན་པའི་ཐ་སྙད་་་་
བྱས་པ་གང་ཞིག དེས་ན་སེམས་བསྐྱེད་དང་མཚུངས་ལྡན་གྱི་སེམས་བསྐྱེད་ཀྱིས་
དོན་གཉིས་གང་ལ་གཙོ་བོར་དམིགས་ཚེ་དེ་དང་དེ་དོན་གཉེར་གྱི་འདུན་པ་གཙོ་
བོར་མངོན་དུ་གྱུར་ལ། སྤྱིར་དེ་འདྲའི་འདུན་པ་མངོན་གྱུར་བ་གཉིས་ཅིག་ཆར་
ཏུ་ཡོད་པ་མི་འགལ་ཡང་གཙོ་ཆེ་ཆུང་གིས་རིམ་ཅན་དུ་སྐྱེས་པ འི་ ཕྱིར་ཏེ།
གསེར་ཕྲེང་ལས། སེམས་བསྐྱེད་པའི་གནས་སྐབས་ན་གྲོགས་དོན་གཉེར་གྱི་
འདུན་པ་དེ་གཙོ་བོར་གྱུར་པའི་ཕྱིར་ཏེ། ཞེས་གསུངས་པའི་ཕྱིར་དང་། གཙོ་བོ་
སྨོས་པའི་དགོས་པ་ཡོད་པའི་ཕྱིར། ཡང་དེ་ཉིད་ལས། རྒྱུར་གྱུར་བའི་འདུན་པ་
སེམས་བསྐྱེད་དང་རྒྱུ་འབྲས་སུ་བཤད་པས་ཀྱང་མི་གནོད་དེ། འདུན་པ་དེ་དང་
གཞན་དོན་དོན་གཉེར་གྱི་འདུན་པ་གཉིས་ལ་ཁྱབ་ཆེ་ཆུང་གི་ཁྱད་པར་ཡོད་པའི་
ཕྱིར་ཟེར། ཁོ་ན་རེ། ཁྱོད་ཀྱིས་གཞན་དོན་དོན་གཉེར་འདྲེན་བྱེད་ཀྱི་འདུན་པ་
ཞེས་བཤད་པ་མི་འཐད་པར་ཐལ། གཞན་དོན་དོན་གཉེར་ཞེས་པ་དེ་དེ་འདྲའི་
འདུན་པ་རང་ལ་བྱེད་དགོས་པའི་ཕྱིར་ཟེར་བ་ལ། ཁ་ཅིག་མ་གྲུབ་པ་ཁོ་ན་ཡིན་
ཏེ། སྤྱིར་དེ་ནི་གཞན་དོན་དོན་དུ་གཉེར་བ་ཞེས་པའི་ཚིག་འདི་ཚིག་ཚེགས་ཆུང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
241.
བའི་ཕྱིར་བསྡུས་ཏེ་གཞན་དོན་དོན་གཉེར་ཞེས་འདོགས་པའི་སྐབས་དུ་མ་ཡོད་་་
ལ། གཞན་དོན་དོན་དུ་གཉེར་བྱེད་ཀྱི་དོན་གཉེར་གྱི་རང་ལྡོག་དེའི་ཁ་ལ་འཇོག་
པའི་སྐབས་ཀྱང་དུ་མ་ཡོད་པའི་ཕྱིར་དང་། དེ་གཉིས་གང་གི་དབང་དུ་བྱས་
ཀྱང་དེ་འདུན་པ་མ་ཡིན་པའི་ཕྱིར། ཞེས་ཟེར་ཏེ་ཞིབ་ཏུ་དཔྱད་དགོས་སོ། །
སེམས་བསྐྱེད་ཀྱི་ངོ་བོ་རང་ལུགས་ལ་སེམས་སུ་འདོད་དེ། སེམས་བསྐྱེད་
ཅེས་པའི་ཚིག་ཟུར་གྱི་སེམས་ཞེས་པས་དེ་རང་གི་ངོ་བོ་བསྟན། བསྐྱེད་ཅེས་པ་
ནི་སྔར་རང་རྒྱུད་ལ་མ་བསྐྱེད་པའི་ཡོད་ཏན་ཁྱད་པར་ཅན་ལ་དམིགས་ནས་དོན་
གཉེར་གྱིས་སེམས་པར་བྱེད་པའམ་བསྐྱེད་པར་བྱེད་པ་དང་། སྔར་ཡོན་ཏན་
ཁྱད་པར་ཅན་ལ་དམིགས་པའི་སེམས་མ་བསྐྱེད་པ་དེ་སེམས་པར་བྱེད་པའི་སྒོ་་་་
ནས་བསྐྱེད་པའི་དོན་ཡིན་པའི་ཕྱིར་ཏེ། ཉི་སྣང་ལས། སེམས་བསྐྱེད་པ་ཞེས་བྱ་
བ་ལ་སེམས་ནི་རྣམ་པར་ཤེས་པ་སྟེ། རྣམ་པར་རིག་པའོ་སོགས་དང་། བསྐྱེད་པ་
ཞེས་སྨོས་པས་ནི་མ་བསྐྱེད་པ་བསྐྱེད་པ་ཤེས་པར་བྱ་བ་ཡིན་པས། ཞེས་གསུངས་
པའི་ཕྱིར། དེ་ལྟ་ན་རྒྱུན་སོགས་དང་མི་འགལ་ཏེ། རྒྱུན་ལས། བྱང་ཆུབ་སེམས་
དཔའི་སེམས་པ་སྟེ། ཞེས་པའི་སེམས་པ་ནི་སེམས་བྱུང་སེམས་པ་ལ་མི་བྱེད་པར་
སེམས་པར་བྱེད་པས་ན་སེམས་པ་ཞེས་བཤད་དགོས། དོན་གཉིས་ལྡན་པའི་
སེམས་འབྱུང་བ། །ཞེས་པ་ཡང་སྤྱིར་འབྱུང་བའི་སྒྲ་དེ་སྐྱེས་པ་ཡོད་པ་བདེན་པ་
སོགས་དོན་དུ་མར་འཇུག་པ་ལས་འདིར་དོན་གཉིས་ལ་དམིགས་པའི་སེམས་སྐྱེ་་་
བ་ཞེས་སྐྱེ་བའི་དོན་དུ་བཤད་དགོས་ལ། བྱང་སར་སྨོན་ལམ་དུ་བཤད་པ་ནི་
དེའི་སྒོ་ནས་བསྐྱེད་པའི་དོན་དུ་བཤད་དགོས་པའི་ཕྱིར། འདི་དག་ནི་ཡིག་ཆར།
སེམས་པ་ཞེས་པ་བྱེད་ཚིག་ཡིན་ནོ། །ཞེས་དང༌། སེམས་པ་ཞེས་པ་བསྐྱེད་པའི་
དོན་དང་སེམས་འབྱུང་བ་དང་སྐྱེ་བ་དོན་གཅིག་པས་སེམས་སུ་བཤད་དགོས་་་་་
པའི་ཕྱིར། ཞེས་སོགས་གསུངས་པའི་དགོངས་པའང་དེ་ལྟར་ཡིན་སྙམ་མོ། །



• 242 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སེམས་བསྐྱེད་ཀྱི་དམིགས་པ་ནི། རྗེ་གུང་ཐང་བ་དེ་ཉིད་ཀྱིས་མཛད་པའི་
ཕར་ཕྱིན་མཆན་ལས། འདིའི་བྱང་ཆུབ་མདོར་བསྟན་དུ་ཆོས་ཀུན་མངོན་པར་
རྫོགས་པར་འཚང་རྒྱ་བར་འདོད་པ་དང་། རྒྱས་བཤད་དུ་ཕྱིན་དྲུག་རེ་རེ་ནས་
རྫོགས་པར་འདོད་པ་གསུངས་ལ། གཞན་དོན་མདོར་བསྟན་དུ་སེམས་ཅན་
ཐམས་ཅད་ལྷག་མེད་དུ་འདའ་བར་འདོད་པ་དང༌། རྒྱས་བཤད་དུ་སེར་སྣ་ཅན་
སྦྱིན་པ་ལ་འགོད་པ་དང་། ཚུལ་ཁྲིམས་འཆལ་བ་ཚུལ་ཁྲིམས་ལ་འགོད་པ་སོགས་
གསུངས་པས་སེམས་བསྐྱེད་དུ་འགྱུར་བ་ལ་མཐར་ཐུག་གི་དམིགས་པ་རྫོགས་་་་་
བྱང་ལ་མ་དམིགས་ན་བློའི་འཕེན་པ་དམན་པས་སེམས་བསྐྱེད་དུ་མི་འགྲོ་ཡང་།
གནས་སྐབས་ཀྱི་དམིགས་པ་ཅི་རིགས་ཡོང་བར་རྗེ་བཙུན་བླ་མ་དམ་པ་རྣམས་་་་་
གསུངས་སོ། །ཞེས་གསུངས་པ་ལྟར་ཡིན་ནོ། །
དྲི་བ། སྤྱིར་སེམས་བསྐྱེད་ལ་དབྱེ་སྒོ་ཅི་འདྲ་ཡོད། །
ལན། དེ་ལ་ངོ་བོའི་སྒོ་ནས་སྨོན་འཇུག་གི་སེམས་བསྐྱེད་གཉིས་ཡོད། དེ་
ལ་ས་མཚམས་ཀྱི་སྒོ་ནས་མོས་པ་སྤྱོད་པའི་སེམས་བསྐྱེད། ལྷག་བསམ་དག་པའི་
སེམས་བསྐྱེད། རྣམ་པར་སྨིན་པའི་སེམས་བསྐྱེད། སྒྲིབ་པ་སྤངས་པའི་སེམས་
བསྐྱེད་བཞི་ཡོད་དེ། ཚོགས་སྦྱོར་གྱི་སེམས་བསྐྱེད་དང་པོ། གཉིས་པ་ནི་མ་དག་
ས་བདུན་གྱི་དང༌། གསུམ་པ་ནི་དག་སའི་དང༌། བཞི་བ་ནི་སངས་རྒྱས་ཀྱི་སའི་
སེམས་བསྐྱེད་ཡིན་ནོ། །ཡང་དེ་ལ་སེམས་བསྐྱེད་ཚུལ་གྱི་སྒོ་ནས་དབྱེ་ན་རྒྱལ་བོ་
ལྟ་བུ། རྫི་བོ་ལྟ་བུ། མཉན་པ་ལྟ་བུའི་སེམས་བསྐྱེད་གསུམ་ཡོད་ལ། དང་པོ་ནི།།
ཐོག་མར་རང་གིས་སངས་རྒྱས་ཐོབ་ནས་སེམས་ཅན་གྱི་དོན་བྱེད་འདོད་པའི་་་་་
སེམས་བསྐྱེད་དེ་དེ་ཡིན་པའི་ཕྱིར་ཏེ། ཆོས་ཡང་དག་པར་སྡུད་པ་ལས། བཅོམ་
ལྡན་འདས། བྱང་ཆུབ་སེམས་དཔས་ནི་རེ་ཞིག་བདག་ཉིད་དུལ་བར་བགྱི།
བདག་ཉིད་ཞི་བར་བགྱིའོ། །ཞེས་གསུངས་པའི་ཕྱིར་དང༌། མདོ་བསྟན་བཅོས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
243 .
དུ་མ་ལས་བཤད་དོ། ། །
གཉིས་པ་ནི་སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་ནས་བདག་
འཚང་རྒྱ་བར་འདོད་པའི་སེམས་བསྐྱེད་དེ། སྤྱན་རས་གཟིགས་ཀྱི་སེམས་བསྐྱེད་
པར་བཤད་པ་ལྟ་བུ་ཡིན་པའི་ཕྱིར་ཏེ། བློ་གྲོས་རྒྱ་མཚོས་ཞུས་པ་ལས། སེམས་
ཅན་འདི་དག་བྱང་ཆུབ་ཀྱི་སྙིང་བོར་སྔར་ཆོས་འདུག་པར་བྱ། འདུག་པའི་ཕྱིས་
བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་་་་
པར་འཚང་རྒྱ་བར་བྱའོ། །ཞེས་དང་། བྱང་སེམས་དེད་དཔོན་གྱི་སེམས་བསྐྱེད་
ཆོས་ཡང་དག་པར་སྡུད་པ་ལས། བདག་ནི་སེམས་ཅན་ཐམས་ཅད་བསྒྲལ་ནས་
སླད་ཀྱིས་བདག་རྒལ་བར་འཚལ་ལོ། །ཞེས་དང་། ཡང་མདོ་དེ་ཉིད་ལས།
བཅོམ་ལྡན་འདས་བྱང་ཆུབ་སེམས་དཔའ་ནི་ཐོག་མར་སེམས་ཅན་ཐམས་ཅད་་་
བྱང་ཆུབ་པར་འཚལ་གྱི་བདག་ཉིད་ནི་མ་ལགས་སོ། །ཞེས་གསུངས་པའི་ཕྱིར། །
གསུམ་པ་ནི། བདག་དང་སེམས་ཅན་ཐམས་ཅད་དུས་མཉམ་དུ་འཚང་རྒྱ་
བར་སྨོན་པའི་སེམས་བསྐྱེད་དེ། སུམ་ཅུ་རྩ་གསུམ་པའི་ལེའུའི་མདོ་ལས། བདག་
ཉིད་དང་ནི་གཞན་དག་གི །གཉིས་ཀའི་དུ་ཁ་རབ་ཤེས་ནས། །གཉིས་ཀའི་དུ
ཁ་ཞི་བྱེད་ཅིང༌། །གཞན་གྱི་དུཁ་ཀུན་ཞི་བྱེད། །སེམས་ཅན་ཐམས་ཅད་བྱང་
ཆུབ་སེམས། །སེམས་དེ་ལ་ནི་འགོད་པར་བྱ། །ཞེས་གསུངས་པ་ལྟ་བུ་སྟེ་དུ་མ་
ཡོད་པར་སྣང་ངོ༌། །ཡང་སྒྲས་བརྗོད་ཀྱིས་ཀུན་རྫོབ་སེམས་བསྐྱེད་དང་། དོན་
དམ་སེམས་བསྐྱེད་གཉིས་ཡོད། དཔེའི་དབྱེ་བས་ས་ལྟ་བུ་ནས་སྤྲིན་ལྟ་བུའི་བར་
ཉེར་གཉིས། གྲོགས་ཀྱི་དབྱེ་བས་འདུན་པ་དང་ལྡན་པའི་ནས་ཆོས་ཀྱི་སྐུ་དང་
ལྡན་པའི་བར་ཉེར་གཉིས། མི་ཟད་པའི་དབྱེ་བས་སེམས་མི་ཟད་པ་ནས་ཐབས་
མཁས་མི་ཟད་པའི་བར་ཉེར་གཉིས་སོགས་ཡོད། །
ཡང་རྣམ་པར་གཏན་ལ་དབབ་པའི་བསྡུ་བ་ནས་བཤད་པའི་སེམས་བསྐྱེད་་



• 244 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཅུ་ཡོད་དེ། དེ་ཉིད་ལས། སེམས་བསྐྱེད་པ་ནི་རྣམ་པ་བཅུ་སྟེ། འདི་ལྟ་སྟེ།
ཡང་དག་པར་བླངས་པ་བརྡ་ལས་བྱུང་བ་དང༌། ཆོས་ཉིད་ཀྱིས་ཐོབ་པ་དང༌།
མ་ངེས་པ་དང་། ངེས་པ་དང་། ཡོངས་སུ་མ་དག་པ་དང༌། ཡོངས་སུ་དག་པ་
དང༌། སྟོབས་ཆུང་བ་དང་། སྟོབས་དང་ལྡན་པ་དང༌། འབྲས་བུ་ཡོངས་སུ་མ་
གྲུབ་པ་དང་། འབྲས་བུ་ཡོངས་སུ་གྲུབ་པའོ། །ཞེས་གསུངས་པ་ལྟར། དང་པོ་
ཡང་དག་པར་བླངས་པ་བརྡ་ལས་བྱུང་བ་དང་། ། གཉིས་པ་ཆོས་ཉིད་ཀྱིས་ཐོབ་
པ་གཉིས་ནི་ཀུན་རྫོབ་དང་དོན་དམ་པའི་སེམས་བསྐྱེད་དམ་སོ་སྐྱེ་དང་འཕགས་་
པའི་སེམས་བསྐྱེད་དང༌། ངེས་མ་ངེས་ནི་རིགས་ངེས་མ་ངེས་དང་། ཡོངས་སུ་
དག་མ་དག་ནི་འཇིགས་སྐྱོབ་དང་ལེགས་སྨོན་གྱིས་ཡིན་མིན་དང་། སྟོབས་ཆུང་
བ་དང་སྟོབས་ལྡན་ནི་ཉོན་མོངས་པས་ཉམས་རུང་མི་རུང་དང་། འབྲས་བུ་
ཡོངས་སུ་གྲུབ་མ་གྲུབ་ནི་སངས་རྒྱས་དང་བྱང་སེམས་ཀྱི་སེམས་བསྐྱེད་དོ། །དེ་
བཅུའི་ས་མཚམས་ནི་མཁས་པའི་དབང་བོ་འགའ་ཞིག་གིས། ཆོས་ཉིད་ཀྱིས་
ཐོབ་པ་ནི་ས་དང་པོ་ནས་སངས་རྒྱས་པར། འཇིགས་སྐྱོབ་དང་ལེགས་སྨོན་
གཉིས་ལམ་མ་ཞུགས་ཁོ་ན། དེ་གཉིས་མ་ཡིན་པ་ཚོགས་ལམ་ནས་སངས་རྒྱས་
བར། ཉམས་རུང་བ་ཚོགས་ལམ་ཆུང་ངུ་ཁོ་ན། ཉམས་མི་རུང་བ་ནི་ཚོགས་ལམ་
འབྲིང་ནས་སངས་རྒྱས་བར། བྱང་སེམས་ཀྱི་སེམས་བསྐྱེད་ཚོགས་ལམ་ནས་རྒྱུན་
མཐའི་བར། སངས་རྒྱས་ཀྱི་སེམས་བསྐྱེད་སངས་རྒྱས་ཀྱི་ས་ཉིད་དུ་ཡོད་ཞེས་
གསུངས་པས་བརྟག་གོ །
ཡང་འདིའི་སྐབས་སུ་མཆན་འགའ་ཞིག་ལས། དེའི་དང་པོ་བརྒྱད་ནི་ཐེག་
པ་ཆེ་ཆུང་གཉིས་ཀའི་དེའོ། །ཞེས་དང་པོ་བརྒྱད་ལ་ཐེག་པ་ཆེ་ཆུང་གཉིས་ཀའི་
སེམས་བསྐྱེད་ཡོད་པར་བཤད་ཀྱང་། དོགས་སློང་མཁས་པའི་ཡིད་འཕྲོག་དགའ་
བསྐྱེད་ལས། དེ་མི་འཐད་པར་དགག་ཚུལ་ནི། དེ་ཉིད་ལས། དེ་དག་ནི་བསྡུ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
245.
བར་ཉན་ཐོས་ཀྱི་གཏན་ལ་ཕབ་པའི་སྐབས་སུ་ཉན་ཐོས་ཀྱི་རིགས་དང་ཉན་ཐོས་
བཅུ་སོགས་དབྱེ་བ་དང་དེའི་བསམ་པ་བསྒོམ་སོགས་གཏན་ལ་ཕབ་པ་རྫོགས་དེ།
ད་དུང་བྱང་སེམས་ཀྱི་ས་གཏན་ལ་ཕབ་པའི་མགོ་བཟུང་བའི་སྐབས་ཡིན་པས་་་་
ཐེག་དམན་གྱི་སེམས་བསྐྱེད་རྣམས་འདིར་གཏན་ལ་ཕབ་པ་སྐབས་སུ་མ་བབས་་་
པའི་ཕྱིར། །འདིར་ཐེག་དམན་གྱི་སེམས་བསྐྱེད་གཏན་ལ་ཕབ་པ་ཡིན་ན་ཡང་
བྱང་ཆུབ་ཡོངས་གྱུར་བ་དམིགས་ཀྱིས་བཀར་བའི་དགོས་པ་གཏན་མེད་དུ་་་་་་
འགྱུར་བའི་ཕྱིར་རོ། །དེ་བཅུའི་དང་པོ་ལ་བྱང་ཆུབ་སེམས་དཔའ་ཡང་དག་པའི་
སྐྱོན་མེད་པ་ལ་མ་ཞུགས་པ་ཐམས་ཅད་ཀྱིའོ་ཞེས་པས་ཀྱང་དེ་ལ་ཐེག་དམན་གྱི་་་
སེམས་བསྐྱེད་ཡོད་པར་འགྲུབ་མི་ནུས་ཏེ། དེ་བྱང་སེམས་མོས་སྤྱོད་ཀྱི་སེམས་
བསྐྱེད་བསྐྱེད་པར་སྐབས་ཐོབ་ཀྱིས་འགྲུབ་པའི་ཕྱིར་ཏེ། བྱང་སའི་གཏན་ཕབ་
ཡིན་པས་སོ། །དེའི་གཉིས་པ་ཆོས་ཉིད་ཀྱིས་ཐོབ་པ་ལ་བྱང་ཆུབ་སེམས་དཔའི་
སྐྱོན་མེད་པ་ལ་ཞུགས་པ་རྣམས་དང་། ཉན་ཐོས་བྱང་ཆུབ་ཏུ་ཡོངས་གྱུར་བ་
རྣམས་ཀྱི་སེམས་བསྐྱེད་བཤད་པ་ནི། བྱང་འཕགས་ཀྱི་དོན་དམ་སེམས་བསྐྱེད་
དང་། ཉན་ཐོས་དགྲ་བཅོམ་པའི་རྟོགས་བ་སྔོན་སོང་གི་བྱང་སེམས་སོ་སྐྱེའི་
བདག་མེད་མངོན་སུམ་དུ་རྟོགས་པའི་ཡེ་ཤེས་ལྟ་བུ་ལ་བྱེད་དམ་སྙམ་སྟེ། ཉན་
ཐོས་བྱང་ཆུབ་ཡོངས་གྱུར་པ་ཞེས་པ་ཡང་ཉན་ཐོས་དངོས་གནས་ལ་བྱེད་མི་་་་་་
དགོས་པར་དེ་དང་རྒྱུད་གཅིག་པའི་བྱང་སེམས་ལ་ཡང་འཇུག་དེ་དང་རྒྱུད་
གཅིག་པའི་ལོངས་སྐུ་ལ་ཡང་བྱང་ཆུབ་ཡོངས་གྱུར་པའི་ལོངས་སྐུའི་ཐ་སྙད་་་་་་་་
མཛད་པ་དངོས་སུ་མཐོང་བའི་ཕྱིར། ཞེས་སོགས་དང་། ཡང་དེ་ཉིད་ལས།
དེའི་གསུམ་པ་མ་ངེས་པ་ནི། ཐེག་ཆེན་རིགས་ཅན་མ་ཡིན་པ་དང་དེའི་རིགས་
ཅན་ཡིན་ཀྱང་སེམས་བསྐྱེད་ལས་ཕྱིར་བཟློག་པའི་ཆོས་ཅན་རྣམས་ཀྱི་གང་ཡིན་་་
པའོ། །ཞེས་གསུངས་པ་ཡང་ཐེག་དམན་གྱི་སེམས་བསྐྱེད་དུ་འཇོག་པའི་དོན་མ་



，246 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིན་པར་ཐེག་ཆེན་རིགས་ཅན་མ་ཡིན་པའི་གང་ཟག་གི་རྒྱུད་ཀྱི་ཐེག་ཆེན་སེམས་
བསྐྱེད་བཅོས་མ་དང་མར་ལྟུང་ངེས་ཀྱི་བྱང་སེམས་ཀྱི་སེམས་བསྐྱེད་འཇོག་པའི་་་
དོན་དུ་སྣང་ལ། དེ་ཐེག་དམན་གང་ཟག་གི་རྒྱུད་ལ་ཡོད་ན་ཡང་ཐེག་དམན་གྱི་
སེམས་བསྐྱེད་གཏན་མ་ཡིན་ནོ། །དེའི་བཞི་བ་ངེས་པ་ནི། དེ་ལས་བཟློག་པ་ལ་
རིག་པར་བྱའོ་ཞེས་གསུངས་པས་ཐེག་ཆེན་རིགས་ཅན་ཡོངས་སུ་མི་ཉམས་པའི་་་
ཆོས་ཅན་གྱི་སེམས་བསྐྱེད་ལ་འཇོག་པར་གསལ་བས་དེ་ལ་ཐེག་དམན་གྱི་སེམས་་
བསྐྱེད་འཇོག་གམ་སྙམ་པའི་དོགས་པ་མེད་དོ། །ལྔ་བ་ཡོངས་སུ་མ་དག་པ་ནི།
ཀུན་སློང་མ་དག་པའི་ཐེག་ཆེན་སེམས་བསྐྱེད་བཅོས་མ་ལ་བྱེད་ཅིང་། དྲུག་པ་
ཡོངས་སུ་དག་པ་ནི། ཀུན་སློང་དག་པའི་སེམས་བསྐྱེད་མཚན་ཉིད་པ་ལ་བྱེད་
ཅིང་དེ་གཉིས་ཀ་ལ་ཡང་ཐེག་དམན་གྱི་སེམས་བསྐྱེད་མེད་དོ། །བདུན་པ་སྟོབས་
ཆུང་བ་དང་བརྒྱད་པ་སྟོབས་དང་ལྡན་པ་གཉིས་ནི་རིམ་བཞིན་ཀུན་དཀྲིས་ཀྱི་་་་
ཉོན་མོངས་ཀྱིས་ཉམས་ནུས་ཀྱི་བྱང་ཆུབ་སེམས་དཔའི་སེམས་བསྐྱེད་དང་དེ་་་༌་་
ལྟར་མི་ནུས་པའི་བྱང་ཆུབ་སེམས་དཔའི་སེམས་བསྐྱེད་ལ་བྱེད་པར་བསྡུ་བ་རང་་
དང་རྗེ་གུང་ཐང་བའི་གསུང་གིས་གྲུབ་བོ། །དེས་ན་བསྡུ་བ་ནས་བཤད་པའི་
སེམས་བསྐྱེད་བཅུ་བོ་གང་རུང་ལ་ཐེག་ཆེན་སེམས་བསྐྱེད་ཀྱིས་མ་ཁྱབ་པའི་སྐྱོན་་
ལ་དོན་དམ་སེམས་བསྐྱེད་དང་སེམས་བསྐྱེད་བཅོས་མ་འཇོག་པ་མ་གཏོགས་་་་་
ཐེག་དམན་གྱི་སེམས་བསྐྱེད་རྣམས་མི་འཇོག་ཟེར་ན་ལེགས་སམ། ཞེས་པ་དེ་
ཡིན་ལ་བཤད་ཚུལ་འདི་གཉིས་ཀ་ཡིག་ཆའི་རྗེས་འབྲངས་གཉིས་ཀྱིས་བཤད་་་་་་
ཚུལ་ཡིན་པས་རང་ལུགས་གང་ཡིན་བརྟག་པར་བྱའོ། །
ཡང་ཁ་ཅིག་བསྐྱེད་ཚུལ་གྱི་སྒོ་ནས་དབྱེ་བའི་སེམས་བསྐྱེད་གསུམ་པོ་གང་་་་
རུང་ཡིན་ན་ཐེག་ཆེན་སེམས་བསྐྱེད་ཡིན་པའི་མ་ཁྱབ་སྟེ། རྫི་བོ་ལྟ་བུ་དང་
མཉན་པ་ལྟ་བུའི་སེམས་བསྐྱེད་གཉིས་པོ་གང་རུང་ཡིན་ན་སེམས་བསྐྱེད་མ་ཡིན་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 247 .
དགོས་པའི་ཕྱིར། དེར་ཐལ། དེ་གཉིས་འཛིན་སྟངས་མེད་པའི་མོས་སྒོམ་སུ་ཡིག་
ཆར་གསུངས་པའི་ཕྱིར་ཏེ། དེ་ཉིད་ལས། དེས་ན་དེ་ནི་འཛིན་སྟངས་མེད་པའི་
མོས་སྒོམ་ཡིན་པས་མོས་སྒོམ་ལ་མཐའ་མེད་པའི་ཕྱིར། ཞེས་གསུངས་པའི་ཕྱིར་
དང༌། ཐེག་ཆེན་སེམས་བསྐྱེད་རང་གི་སེམས་རྟེན་དུ་གྱུར་པའི་དད་པ་དང་
འཛིན་སྟངས་མཚུངས་པར་བསམ་གཟུགས་ཆེན་མོར་གསུངས་པའི་ཕྱིར་ཏེ། དེ་
ཉིད་ལས། ཡང་ཁོ་ན་རེ། ཐེག་ཆེན་སེམས་བསྐྱེད་ཀྱི་སེམས་རྟེན་དུ་གྱུར་པའི་
དད་པ་དང་དེ་གཉིས་འཛིན་སྟངས་མཚུངས་ལྡན་ཡིན་པར་ཐལ། དེ་དེའི་ངོ་
བོར་སོང་ཚུལ་འཐད་པའི་ཕྱིར། འདོད་ན། དེ་གཉིས་རྫོགས་བྱང་ཐོབ་འདོད་ཀྱི་
རྣམ་པ་ཅན་ཡིན་པར་ཐལ། འདོད་པའི་ཕྱིར། འདོད་ན། དད་པ་འདོད་པའི་
རྣམ་ཅན་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། དད་པ་ཡིན་ན་
དད་པའི་རྣམ་ཅན་ཁོ་ན་ཡིན་པའི་ཕྱིར། མཛོད་ལས། དེ་ལ་དང་བ་ནི་སེམས་
དད་པའོ། །ཞེས་གསུངས་པའི་མ་ཁྱབ་སྟེ། ཞེས་གསུངས་པའི་ཕྱིར། ཞེས་ཟེར་
བ་དང་། མཁས་དབང་འགའ་ཞིག་གི་གསུངས་ལས། རྫི་བོ་ལྟ་བུ་དང་མཉན་པ་
ལྟ་བུའི་སེམས་བསྐྱེད་ནི་རྣམ་གྲངས་པ་ཙམ་ལས་སེམས་བསྐྱེད་མཚན་ཉིད་པ་མ་་
ཡིན་ཡང་རིགས་རལ་གྱིས་བཤད་པ་ལྟར་ལོག་ཤེས་སུ་འགྱུར་བའི་སོམ་ཉི་ཡང་་་་
མེད་དོ། །ཞེས་གསུངས་པ་སོགས་ལ། །
ཁ་ཅིག་དེ་ནི་མི་འཐད་དེ། དེ་ནི་སེམས་བསྐྱེད་མཚན་ཉིད་པར་འདོད་
འགོས་པའི་ཕྱིར། དེར་ཐལ། གསེར་ཕྲེང་ལས། བྱང་ཆུབ་སེམས་དཔའི་ཐུགས་
སྦྱོང་བ་ལ་མི་སྲིད་པ་དུ་མ་ཡོད་པ་དང༌། སྨོན་ལམ་འདེབས་པ་ཡང་མི་འགྲུབ་
པའི་སྨོན་ལམ་དུ་མ་སྣང་བའི་ཕྱིར། དགག་པ་དེ་དག་མི་རིགས་སོ། །ནས། བྱང་
སེམས་ཀྱི་ཐུགས་སྦྱོང་ཚུལ་བསམ་གྱིས་མི་ཁྱབ་པས་སྲིད་དོ། །ཞེས་དང་ཡིག་ཆ་
རྙིང་བར་ཡང་། ཡང་ཁ་ཅིག་སློབ་པའི་སེམས་བསྐྱེད་ཡིན་ན། རྒྱལ་བོ་ལྟ་བུའི་



• 248 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སེམས་བསྐྱེད་ཡིན་པའི་ཁྱབ་ཟེར་ན། བྱང་སེམས་ཚོགས་ལམ་པའི་རྒྱུད་ཀྱི་ཐོག་
མར་སེམས་ཅན་ཐམས་ཅད་སངས་རྒྱས་ཏེ་རྗེས་རང་ཉིད་སངས་རྒྱས་པར་བྱའོ་་་
སྙམ་པའི་སེམས་བསྐྱེད་ཆོས་ཅན། དེར་ཐལ། དེའི་ཕྱིར། དེར་ཐལ། དེ་ཡོད་
པའི་ཕྱིར། དེར་ཐལ། རྫི་བོ་ལྟ་བུའི་སེམས་བསྐྱེད་ཡོད་པའི་ཕྱིར། འདོད་ན། དེ་
ཆོས་ཅན། ཁྱོད་དེ་མ་ཡིན་པར་ཐལ། ཁྱོད་རྫི་བོ་ལྟ་བུའི་སེམས་བསྐྱེད་ཡིན་པའི་
ཕྱིར། གཞན་ཡང་། བྱང་སེམས་ཚོགས་ལམ་པའི་རྒྱུད་ཀྱི་རང་ཉིད་དང་སེམས་
ཅན་ཐམས་ཅད་དུས་མཉམ་དུ་སངས་རྒྱས་པར་འདོད་པའི་སེམས་བསྐྱེད་ཆོས་་་
ཅན། དེར་ཐལ། དེའི་ཕྱིར། དེར་ཐལ། དེ་ཡོད་པའི་ཕྱིར། འདོད་ན། དེ་ཆོས་
ཅན། ཁྱོད་རྒྱལ་བོ་ལྟ་བུའི་སེམས་བསྐྱེད་མ་ཡིན་པར་ཐལ། མཉན་པ་ལྟ་བུའི་
སེམས་བསྐྱེད་ཡིན་པའི་ཕྱིར། དེ་ལ་བཅོམ་ལྡན་རིགས་རལ་ན་རེ། དེ་གཉིས་
སེམས་བསྐྱེད་མ་ཡིན་པར་ཐལ། དེ་གཉིས་ལོག་ཤེས་ཡིན་པའི་ཕྱིར། དེར་ཐལ།
དང་པོར་སེམས་ཅན་ཐམས་ཅད་སངས་རྒྱས་ནས་དེ་རྗེས་བྱང་སེམས་ཚོགས་་་་་
ལམ་པ་སངས་རྒྱས་པ་ཡང་མི་སྲིད། སེམས་ཅན་ཐམས་ཅད་དང་དེ་གཉིས་དུས་
མཉམ་དུས་སངས་རྒྱས་པ་ཡང་མི་སྲིད་པའི་ཕྱིར། ཞེས་གསུངས། དེ་མི་འཐད་
དེ། བྱང་སེམས་ཚོགས་ལམ་པའི་རྒྱུད་ཀྱི་རྫི་བོ། རྒྱལ་བོ་མཉན་པ་ལྟ་བུའི་སེམས་
བསྐྱེད་གསུམ་ཀ་སེམས་བསྐྱེད་ཡིན་པའི་ཕྱིར། ཞེས་གསུངས་པའི་ཕྱིར། ཀུན་
མཁྱེན་ཡིག་ཆར། དེ་དགག་པ་ཟུར་ཙམ་ཡང་མ་བྱུང་པའི་ཕྱིར། བླ་མ་ངག་
དབང་བཀྲ་ཤིས་ཀྱི་ཟིན་བྲིས་ལས་ཀྱང་། རྫི་བོ་ལྟ་བུའི་སེམས་བསྐྱེད་དང་མཉན་
པ་ལྟ་བུའི་སེམས་བསྐྱེད་གཉིས་ཀྱིས་གཞན་དོན་དུ་འཚང་རྒྱ་བར་འདོད་པས་་་་
སེམས་བསྐྱེད་ཀྱི་མཚན་ཉིད་ཚང་གསུངས། ཞེས་དང་། བློ་གསལ་མགུལ་རྒྱན་
ལས་ཀྱང་། ཁ་ཅིག་རྒྱལ་བོ་མཉན་པ་རྫི་བོ་ལྟ་བུའི་སེམས་བསྐྱེད་གསུམ་སེམས་
བསྐྱེད་མ་ཡིན་པར་ཐལ། སེམས་ཅན་ཐམས་ཅད་དང་། རང་ཉིད་དུས་མཉམ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
249.
དུ་འཚང་རྒྱ་བ་ཡང་མི་སྲིད་ལ། སེམས་ཅན་ཐམས་ཅད་སངས་རྒྱས་ནས། རང་
ཉིད་འཚང་རྒྱ་བ་ཡང་མི་སྲིད་པས་ལོག་ཤེས་ཡིན་ཟེར་ན། དེ་མི་འཐད་པར་
ཐལ། བྱང་ཆུབ་སེམས་དཔའི་ཐུགས་བསྐྱེད་ལ་མི་སྲིད་པ་དུ་མ་ཡོད་པས་འདི་
གསུམ་སེམས་བསྐྱེད་རྣམ་དག་ཡིན་པའི་ཕྱིར། ཞེས་གསུངས་པས་སོ། །
ཡང་དེ་གཉིས་སེམས་བསྐྱེད་མཚན་ཉིད་པ་མ་ཡིན་དགོས་ན་ཡིག་ཆ་སོགས་
གཞུང་དུ་མར་སེམས་བསྐྱེད་ལ་ཀུན་རྫོབ་དང་དོན་དམ་སེམས་བསྐྱེད་དབྱེ་ཚེ་་་་
སྒྲས་བརྗོད་ཀྱིས་ཞེས་བཤད་ཀྱང་སེམས་བསྐྱེད་གསུམ་དབྱེ་ཚེ་སྒྲས་བརྗོད་ཀྱིས་་་
དབྱེ་བར་བཤད་པ་གཏན་མི་སྣང་བའི་ཕྱིར། ཡང་དེ་གཉིས་སེམས་བསྐྱེད་
མཚན་ཉིད་པ་མ་ཡིན་ན་རྗེ་བཙུན་འཇམ་དབྱངས་དང་སྤྱན་རས་གཟགས་ཀྱིས་་་
ཐོག་མར་སེམས་བསྐྱེད་ཚེ་སེམས་བསྐྱེད་མཚན་ཉིད་པ་མངོན་གྱུར་མ་ཐོབ་པར་་་
ཐལ། དེ་གཉིས་ཀྱིས་དང་པོར་ཕྱུགས་རྫི་ལྟ་བུའི་སེམས་བསྐྱེད་ཐོབ་པའི་ཕྱིར།
དེར་ཐལ། གཉིས་པ་ནི་བློ་གྲོས་རྒྱ་མཚོ་ཞུས་པའི་མདོ་དང་ཡིག་ཆར་གསུངས་
ཤིང་། དང་པོ་ནི་ཉ་དཔོན་ཊཱིཀ་ལས། སྔོན་ལ་སེམས་ཅན་སངས་རྒྱས་ལ་བཀོད་
ནས་གདོད་འཚང་རྒྱ་བ་ཕྱུགས་རྫི་ལྟ་བུའི་སེམས་བསྐྱེད་ཀྱང་ཡོད་དེ། འཇམ་
དཔལ་ལྟ་བུའོ། །དེའི་ཞིང་བཀོད་དུ། བདག་ནི་བྱང་ཆུབ་རིངས་ཚུལ་དུ། །
འཚང་རྒྱུར་མོས་ཤིང་སྤྲོ་བ་མེད། །སེམས་ཅན་གཅིག་གི་དོན་གྱི་ཕྱིར། །ཕྱི་མཐའི་
བར་དུ་གནས་པར་བགྱི། །ཞེས་པས་དེ་བསྟན་ཞེས་ཤཱན་ཏིས་སོ། །ཞེས་གསུངས།
ཞི་བ་ལྷས་ཀྱང་། བསླབ་བཏུས་སུ་སེམས་བསྐྱེད་ཀྱི་ཆོ་ག་གསུངས་ཚེ་རྗེ་བཙུན་
འཇམ་དབྱངས་ཀྱི་སྔོན་གྱི་རྟོགས་བརྗོད་ལྟར་སེམས་སྐྱེད་པར་གསུངས་པའི་ཕྱིར།
བསླབ་བཏུས་ལས། སློབ་དཔོན་དགོངས་སུ་གསོལ། བདག་མིང་འདི་ཞེས་སྨོས་
ལ། ཇི་ལྟར་འཇམ་དཔལ་གྱི་ཞིང་བཀོད་ཀྱི་མདོ་ལས། བཅོམ་ལྡན་འདས་
འཕགས་པ་འཇམ་དཔལ་གྱིས་སྔོན་གྱི་ཚེའི་རྟོགས་པ་བརྗོད་པ་ལས་སྤྱོད་པ་དང་།



• 250. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྡན་པར་བྱང་ཆུབ་ཏུ་སེམས་བསྐྱེད་པ་དེ་བཞིན་དུ་སེམས་བསྐྱེད་པར་བྱའོ། །
ནས། བདག་འདིར་བྱང་ཆུབ་རིངས་ཚུལ་དུ། །འཚང་རྒྱུར་མོས་ཤིང་སྤྲོ་བ་མེད། །
ཕྱི་མཐའི་ཐུག་གི་བར་དུ་ཡང་། །སེམས་ཅན་གཅིག་ཕྱིར་སྤྱད་པར་བགྱི། །ཞེས་
སོགས་གསུངས་པའི་ཕྱིར། ཞེས་ཟེར་བས་དཔྱད་པར་བྱའོ། ། །
དྲི་བ། སྨོན་འཇུག་གཉིས་ཀྱི་ཁྱད་པར་གང་ཡིན།
ལན། སྤྱོད་འཇུག་ལས། འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་
ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་
ཤེས་པར་བྱ། །ཞེས་གསུངས་པ་ལྟར། ཉམས་ལེན་གྱི་བྱ་བ་ལ་ལྟོས་མི་དགོས་པའི་
རིགས་ཅན་གྱི་སེམས་བསྐྱེད་དེ་སྨོན་སེམས་ཀྱི་མཚན་ཉིད། དབྱེ་ན་སྐྱེ་འཕགས་
ཀྱི་རྒྱུད་ཀྱི་གཉིས་དང་། ས་མཚམས་ཚོགས་ལམ་ཆུང་ངུ་ནས་ས་བདུན་པའི་བར་
དུ་ཡོད། ཕྱིན་དྲུག་གི་བྱ་བས་དངོས་སུ་ཟིན་དགོས་པའི་སེམས་བསྐྱེད་དེ་འཇུག་
སེམས་ཀྱི་མཚན་ཉིད། དབྱེ་ན་རང་ཡིན་གྱི་སེམས་བསྐྱེད་ཉེར་གཉིས་ཡོད། ས་
མཚམས་ཐེག་ཆེན་ལམ་དུ་ཞུགས་པ་ནས་སངས་རྒྱས་ཀྱི་སའི་བར་ཡོད། ཕྱིན་
དྲུག་གི་དེས་ཟིན་པའི་ཚད་ནི། ཡིག་ཆར། ཕྱིན་དྲུག་གི་དེས་ཟིན་པའི་ཚད་ཡོད་
དེ། ཕྱིན་དྲུག་གི་བྱ་བ་དང་སེམས་བསྐྱེད་ཀྱི་ཤུགས་དངོས་སུ་ཅིག་ཅར་འཇུག་པ་
དེ་དེ་ཡིན་པའི་ཕྱིར། དེར་ཐལ། དེ་དུས་སེམས་བསྐྱེད་དངོས་སུ་མེད་ན་ཡང་
དེའི་ཤུགས་དངོས་སུ་དེ་ལ་འཇུག་ན་དེ་དེས་དངོས་སུ་ཟིན་པའི་ཕྱིར་ཏེ། རྣམ་
བཤད་ལས། སེམས་བསྐྱེད་ཀྱིས་ཀུན་ནས་བསླངས་བ་ཙམ་དུ་མ་ཟད་གཏོང་
བའི་སེམས་པ་སྤེལ་བའི་རྣམ་པ་ཤར་བའི་དུས་ཉིད་ན་རྣམ་མཁྱེན་དོན་གཉེར་གྱི་
དྲན་འདུན་དུ་རེ་བ་དངོས་སུ་ཡོད་པ་ནི་སྤྱོད་པ་ཉམས་ལེན་གྱི་བྱ་བས་དངོས་སུ་་་
ཟིན་པའི་དོན་ཡིན་ལ། དེ་ལྟ་བུ་མེད་པའི་དུས་ན་དངོས་སུ་མ་ཟིན་པའོ། །ཞེས་
གསུངས་པའི་ཕྱིར། ཞེས་གསུངས་པ་ལྟར་རོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 251 .
དེས་དངོས་སུ་ཟིན་པ་ལ་ཟིན་བྱ་ཟིན་བྱེད་གཉིས་ཀ་དངོས་སུ་ཡོད་མི་་་་་་་
དགོས་ཏེ། དེ་གཉིས་དངོས་སུ་མེད་ཀྱང་དེ་གཉིས་ཀྱི་བྱ་བའམ་ཤུགས་ཅིག་ཆར་
དངོས་སུ་འཇུག་པས་ཆོག་པའི་ཕྱིར་ཏེ། སྟོང་ཉིད་རྟོགས་པའི་ཤེས་རབ་ཀྱི་རྩི་མ་
ཡལ་བར་སྦྱིན་གཏོང་སོགས་ལ་འཇུག་ཚེ་ཤེས་རབ་དེ་དངོས་སུ་མེད་ཀྱང་དེའི་་་་
ཤུགས་དངོས་སུ་འཇུག་པས་དེས་དངོས་སུ་ཟིན་པར་འཇོག་དགོས་པའི་ཕྱིར་ཏེ།
ལམ་རིམ་ཆུང་ངུ་ལས། སྟོང་ཉིད་རྟོགས་པའི་ཤེས་རབ་ཤུགས་དྲག་ན་སྦྱིན་པ་
གཏོང་བ་དང་ཕྱག་དང་བསྐོར་བ་སོགས་བྱེད་པའི་ཚེ་དེ་དག་ལ་དམིགས་པའི་བློ་
དེ་རྣམས་སྟོང་ཉིད་རྟོགས་པ་མིན་ཡང་དེའི་ཤུགས་དང་ལྡན་པར་འཇུག་པ་མི་་་་
འགལ་ལ། ཞེས་གསུངས་པའི་ཕྱིར་དང༌། ཡང་དེ་ཉིད་ལས། ཐུན་མགོ་ལྟ་བུ་ལ་
བྱང་ཆུབ་ཀྱི་སེམས་ཤུགས་དྲག་པ་སྔོན་དུ་བཏང་ན་སྟོང་ཉིད་ཀྱི་ཏིང་ངེ་འཛིན་་་་
ལ་མཉམ་པར་བཞག་པའི་ཚེ། བྱང་ཆུབ་ཀྱི་སེམས་དེ་དངོས་སུ་མེད་ཀྱང་དེའི་
རྩིས་ཟིན་པ་མི་འགལ་ཏེ། ཐབས་ཤེས་ཡ་མ་བྲལ་བའི་ཚུལ་ཡང་དེ་ལྟར་རོ། །
ཞེས་གསུངས་པའི་ཕྱིར་དང༌། ཡིག་ཆར། དེ་ལྟར་ཟིན་བྱ་ཟིན་བྱེད་གཉིས་གང་
རུང་ཞིག་དངོས་སུ་མེད་ཀྱང་དངོས་སུ་ཟིན་པ་ཡོད་དེ། བྱ་བ་གཉིས་དངོས་སུ་
ཚོགས་པས་དངོས་སུ་ཟིན་པའི་ཕྱིར་ཏེ། ཞེས་གསུངས་པའི་ཕྱིར་རོ། །
སྐབས་འདིར་ཁ་ཅིག་ན་རེ། སྨོན་འཇུག་གི་ཁྱད་པར་ལ་རྗེ་ཡབ་སྲས་
སོགས་ཀྱི་བཞེད་པ་མི་མཐུན་དེ། དེའི་ཁྱད་པར་འཇུག་སྡོམ་ཐོབ་མ་ཐོབ་ཀྱི་
འབྱེད་པར་རྗེ་རིན་པོ་ཆེས་བཞེད་པ་གང་ཞིག སྤྱོད་པ་ཉམས་ལེན་གྱི་བྱ་བས་
ཟིན་མ་ཟིན་གྱིས་འབྱེད་པར་རྒྱལ་ཚབ་རྗེས་བཞེད། སྨོན་སེམས་དང་སྨོན་
སེམས་ཁོ་ནའི་ཁྱད་པར་ཕྱེ་ནས་དེ་འདྲའི་བྱ་བས་མ་ཟིན་པའི་སེམས་བསྐྱེད་དེ་་་་
སྨོན་སེམས་ཁོ་ན་དང་། དེས་ཟིན་པའི་སེམས་བསྐྱེད་འཇུག་སེམས་དང་། སྨོན་
འཇུག་མི་འགལ་བར་མཁས་གྲུབ་རྗེས་བཞེད་པའི་ཕྱིར། དང་པོ་གྲུབ་སྟེ། ལམ་



· 252 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རིམ་ཆེན་མོ་ལས། འདི་ལ་མི་མཐུན་པ་མང་ཡང་སེམས་ཅན་གྱི་དོན་དུ་སངས་
རྒྱས་སུ་གྱུར་ཅིག་སྙམ་པའམ་སངས་རྒྱས་སུ་འགྱུར་བར་བྱའོ་སྙམ་དུ་སྨོན་པས།
སྦྱིན་པ་ལ་སོགས་པའི་སྤྱོད་པ་ལ་སློབ་ཀྱང་རུང་མི་སློབ་ཀྱང་རུང་ཇི་སྲིད་དུ་སྡོམ་་
པ་མ་བཟུང་བར་དེ་སྲིད་དུ་སྨོན་པའི་སེམས་ཡིན་ལ། སྡོམ་པ་བཟུང་བ་ནས་
སེམས་དེ་འཇུག་པའི་སེམས་སུ་ཤེས་པར་བྱ་སྟེ། ཞེས་དང་། གསེར་ཕྲེང་ལས།
དེ་ལ་བརྟེན་ནས་འདི་མཐའ་དག་སྲིད་པ་ལས་བསྒྲལ་པའི་ཕྱིར་དུ་སངས་རྒྱས་་་
ཐོབ་པར་བྱའོ་སྙམ་པའི་བསམ་པ་རྐྱང་བ་སྐྱེ་བ་སྨོན་པ་དང་། དེ་ནས་སྡོམ་པ་
བཟུང་བ་ལ་སོགས་པས་བླ་ན་མེད་པའི་བྱང་ཆུབ་ཀྱི་སྤྱོད་པ་ཕྱིན་དྲུག་སྣ་གཅིག་་་
ལ་ཞུགས་ནའང་འཇུག་པའི་གོ་ཆོད་དོ། །ཞེས་གསུངས་པའི་ཕྱིར། གཉིས་པ་
གྲུབ་སྟེ། རྣམ་བཤད་དུ་སྤྱོད་འཇུག་དྲངས་ཏེ། གྲོང་ཁྱེར་དེར་བགྲོད་པར་བྱའོ་
སྙམ་པ་གཞིར་བྱས་ལ་གོམ་པ་འདོར་བ་ལ་སོགས་པའི་ལུས་ཀྱི་བྱ་བས་དངོས་སུ་་་
ཟིན་པ་དང་མ་ཟིན་པ་གཉིས་སུ་ཡོད་པ་ལྟར། སེམས་བསྐྱེད་སྤྱིའི་མཚན་ཉིད་
ཞུགས་པར་ཁྱད་པར་མེད་པ་ལ། སྤྱོད་པ་ཉམས་སུ་ལེན་པའི་བྱ་བས་དངོས་སུ་
ཟིན་པ་དང་མ་ཟིན་པ་གཉིས་སུ་དབྱེ་བ་ནི་ལུང་སྔ་མའི་ལུང་དོན་ཡིན་ལ། ཞེས་
དང་། སྤྱོད་འཇུག་དར་ཊཱིཀ་ལས་ཀྱང་དེ་བཞིན་དུ་བཤད་པའི་ཕྱིར། གསུམ་པ་
གྲུབ་སྟེ། རྟོགས་དཀའི་སྣང་བ་ལས། ཐེག་ཆེན་སེམས་བསྐྱེད་གང་ལམ་ལ་སློབ་
པའི་བྱ་བས་མ་ཟིན་པ་ནི་སྨོན་སེམས་ཁོ་ན་ཡིན་ལ། དེ་གང་དེས་ཟིན་པ་ནི་
འཇུག་སེམས་ཡིན་ཞིང་། སྨོན་འཇུག་འགལ་བ་མིན་ནོ། །ཞེས་གསུངས་པའི་
ཕྱིར་ཟེར་བ་ལ། །
མཁས་པའི་དབང་བོ་ཁ་ཅིག་གིས། དེ་རྣམས་མི་འཐད་པར་ཐལ། དེའི་
ཁྱད་པར་ལ་རྗེ་ཡབ་སྲས་དག་དགོངས་པ་མཐུན་པ་གང་ཞིག ཀུན་མཁྱེན་བླ་
མས་ཀྱང་དེ་དག་གི་བཤད་པ་བསྲེས་ནས་རང་ལུགས་འཐད་ལྡན་བཞག་པའི་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 253 .
ཕྱིར། དང་པོ་དེར་ཐལ། རྗེ་བདག་ཉིད་ཆེན་པོས་རྣམ་བཤད་ལྟར་བཞེད་པའི་
སྐབས་ཀྱང་ཡོད་པའི་ཕྱིར། དེར་ཐལ། ལམ་རིམ་གྱི་དེ་ནི་སེམས་བསྐྱེད་ཐོབ་
རྗེས་སུ་འཇུག་སྡོམ་ཐོབ་པ་ཁོ་ནའི་དབང་དུ་བྱས་ཤིང་སྒོམ་རིམ་གྱི་སྒྲས་ཟིན་་་་་
གཙོ་བོར་བྱས་པའི་ཁྱད་པར་འཇོག་ཚུལ་གང་ཞིག །རྣམ་བཤད་ཀྱི་དེ་ནི་དེ་དང་
སེམས་བསྐྱེད་ཐོབ་པའི་སྔ་རོལ་ཏུ་འཇུག་སྡོམ་ཐོབ་པ་གཉིས་ཀའི་དབང་དུ་བྱས་་
ཤིང་སྤྱོད་འཇུག་གི་སྒྲས་ཟིན་གཙོ་བོར་བྱས་པའི་ཁྱད་པར་འཇོག་ཚུལ་ཡིན་ལ།
དེ་གཉིས་ཀ་ཡང་རྗེ་ཡབ་སྲས་གཉིས་ཀས་བཞེད་པའི་ཕྱིར་དང་པོ་གྲུབ་སྟེ། དེ་
ནི་སྤྱོད་པའི་རྟེན་སེམས་བསྐྱེད་སྔོན་དུ་བཏང་སྟེ་འཇུག་སྡོམ་གྱི་བསླབ་པ་ལ་སློབ་
འདོད་སྦྱོང་ཞིང་། དེ་ནས་དེ་ལྟར་སྦྱངས་སྟོབས་ཀྱིས་བསླབ་བྱ་མཐའ་དག་ལ་
སྙིང་ཐག་པ་ནས་སློབ་འདོད་སྐྱེས་ཏེ་འཇུག་སྡོམ་ལེན་དགོས་པ་ཕལ་ཆེ་བའི་་་་་་
དབང་དུ་བྱས་པའི་འཇོག་ཚུལ་ཡིན་པའི་ཕྱིར་ཏེ། དེ་ལྟར་ལམ་རིམ་རང་གི་
བཤད་ཚུལ་དང་ས་བཅད་བླངས་ཚུལ་སོགས་ཀྱིས་གྲུབ་པའི་ཕྱིར། ་ གཉིས་པ་
གྲུབ་སྟེ། སེམས་བསྐྱེད་པའི་སྔ་རོལ་ཏུ་འཇུག་སྡོམ་ཐོབ་པའི་དབང་དུ་བྱས་ན་དེ་
གཉིས་ཀྱི་ཁྱད་པར་འཇུག་སྡོམ་ཐོབ་མ་ཐོབ་ཙམ་གྱིས་འཇོག་མི་རུང་བས་རྣམ་་་་་
བཤད་ལྟར་བྱེད་དགོས་པའི་ཕྱིར། གཞན་དུ་ན་སེམས་བསྐྱེད་ཐོབ་པའི་སྔ་རོལ་
ནས་འཇུག་སྡོམ་ཐོབ་ལ་མ་ཉམས་པའི་བྱང་ཆུབ་སེམས་དཔའི་རྒྱུད་ལ་སྨོན་་་་་་
སེམས་གཏན་ནས་མེད་པར་ཐལ་བའི་སྐྱོན་འོང་བའི་ཕྱིར་ཏེ། དེ་ལྟར་ན་འཇུག་
སྡོམ་ཐོབ་ཕྱིན་ཆད་ཀྱི་སེམས་བསྐྱེད་ལ་འཇུག་སེམས་ཀྱིས་ཁྱབ་པ་ཁས་ལེན་་་་་་་
དགོས་པའི་ཕྱིར། གསུམ་པ་གྲུབ་སྟེ། ལམ་རིམ་གཉིས་དང་གསེར་ཕྲེང་རྣམ་
བཤད་ཀུན་གྱིས་སྤྱོད་འཇུག་དང་སྒོམ་རིམ་དག་གཞིར་བཀོད་ནས་སྨོན་འཇུག་་་་
གི་དོན་བཤད་པའི་ཕྱིར་ཏེ། དེ་ལྟར་ན་དེ་གཉིས་ཀའི་སྒྲས་ཟིན་བཞེད་དགོས་
པའི་ཕྱིར། །



• 254 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
རྩ་རྟགས་གཉིས་པ་དེར་ཐལ། ཡིག་ཆ་ལྟར་ན་འཇུག་སེམས་ལ་འཇུག་སྡོམ་
ཐོབ་པ་དང་སྤྱོད་པ་ལ་སློབ་པ་རེ་རེ་བ་ཙན་གྱིས་མི་ཙམ་ཆོག་པ་གང་ཞིག་དེ་་་་་
ལྟར་ན་འཇུག་སྡོམ་ཐོབ་པའམ་དེ་དངོས་མ་ཐོབ་ཀྱང་དེའི་བསླབ་བྱ་མཐའ་དག་་
ལ་སྙིང་ཐག་པ་ནས་སློབ་འདོད་སྐྱེས་པའི་གང་ཟག་གི་རྒྱུད་ཀྱི་སྤྱོད་པ་ཉམས་་་་་
ལེན་གྱི་བྱ་བས་དངོས་སུ་ཟིན་པའི་སེམས་བསྐྱེད་དེ་འཇུག་སེམས་ཀྱི་དོན་དུ་་་་་་
བཞེད་ལ། དེས་ན་དེའི་ཟླས་དྲངས་ཏེ་འཇུག་སྡོམ་མ་ཐོབ་པ་དང༌། དེ་འདྲའི་
སློབ་འདོད་ཀྱང་མ་སྐྱེས་པའི་གང་ཟག་གི་རྒྱུད་ཀྱི་སེམས་བསྐྱེད་དང་སྤྱོད་པ་་་་་་
ཉམས་ལེན་གྱི་བྱ་བས་དངོས་སུ་མ་ཟིན་པའི་སེམས་བསྐྱེད་ཅི་རིགས་ཀྱིས་བསྡུས་་
པ་དེ་སྨོན་སེམས་ཀྱི་དོན་དུ་བཞེད་པའི་ཕྱིར། རྟགས་ཕྱི་མ་གཉིས་སྔ་མའི་ཤུགས་
ཀྱིས་སྒྲུབ་ལ། དང་པོ་གྲུབ་སྟེ། དེ་འཇུག་སྡོམ་ཐོབ་ཙམ་གྱིས་མི་རུང་ཚུལ་སྨོས་
ཟིན་ལ། སྤྱོད་པ་ལ་སློབ་པ་ཙམ་གྱིས་ཀྱང་མི་རུང་བར་ཐལ ། དེ་ལ་འཇུག་སྡོམ་
གྱི་བསླབ་བྱ་མཐའ་དག་ལ་སྙིང་ཐག་པ་ནས་སློབ་འདོད་རྒྱུད་ལ་སྐྱེས་པ་ཞིག་་་་་་
དགོས་པའི་ཕྱིར། དེར་ཐལ། ཕར་ཕྱིན་མཆན་ལས། ལམ་རིམ་ལས། འདི་ལ་མི་
མཐུན་པ་མང་དུ་སྣང་ཡང་སེམས་ཅན་གྱི་དོན་དུ་སངས་རྒྱས་ཐོབ་པར་གྱུར་ཅིག་
སྙམ་པའམ། སངས་རྒྱས་སུ་བྱའོ་སྙམ་དུ་སྨོན་པས་སྦྱིན་པ་ལ་སོགས་པའི་སྤྱོད་པ་
ལ་སློབ་ཀྱང་རུང༌། མི་སློབ་ཀྱང་རུང༌། ཇི་སྲིད་སྡོམ་པ་མ་བཟུང་བ་དེ་སྲིད་དུ་
སྨོན་པའི་སེམས་ཡིན་ལ། སྡོམ་པ་བཟུང་བ་ནས་འཇུག་པའི་སེམས་སུ་ཤེས་པར་
བྱའོ། །ཞེས་པ་འདིའི་མཆན་བུར་འདིར་སྨོན་འཇུག་གི་ཁྱད་པར་སྡོམ་པ་བཟུང་
མ་བཟུང་ལ་མཛད་དོ། །ཞེས་བཤད་ཀྱང་། འཇུག་སྡོམ་གྱི་སྤང་བྱ་རྣམས་བསྲུང་
བའི་སེམས་པའི་རིགས་དང་མི་ལྡན་ན་སྤྱོད་པ་ལ་སློབ་ཀྱང་སྨོན་སེམས་སུ་འགྱུར་
ཞེས་པའི་ཚིག་གི་ནུས་པས་དེ་འདྲའི་བསྲུང་སེམས་ཐོབ་པའི་སྟེང་ནས་སྤྱོད་པ་ལ་
སློབ་པའི་སེམས་བསྐྱེད་ལ་འཇུག་སེམས་དགོས་པར་བསྟན་པ་ཡིན་གྱི། སྡོམ་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 255 .
བཟུང་ཕྱིན ཆད་ཀྱི་སེམས་བསྐྱེད་ཐམས་ཅད་དེར་སྟོན་པ་མིན་པ་ལ་དགོངས་་་་་
ནས་འདིར་ཡང་ལམ་རིམ་གྱི་ལུང་འདི་དྲངས་པར་སྣང་བས། ལམ་རིམ་དང་
རྣམ་བཤད་མི་མཐུན་ཟེར་བ་བརྟག་པར་བྱའོ། །ཞེས་གསུངས་པའི་ཕྱིར། ཞེས་
སོགས་གསུངས་པས་བརྟག་པར་བྱའོ། །
ཡང་ཁ་ཅིག ཟིན་བྱ་ཟིན་བྱེད་གང་ཡང་མངོན་གྱུར་དུ་མེད་པའི་དུས་ཀྱི་
སེམས་བསྐྱེད་ཡིན་ན། སྨོན་སེམས་ཡིན་དགོས་པར་ཐལ། དེ་ལྟར་ཡིག་ཆར་
གསུངས་པའི་ཕྱིར་ཏེ། དེ་ཉིད་ལས། ཟིན་བྱ་ཟིན་བྱེད་གཉིས་གང་ཡང་མངོན་
གྱུར་དུ་མེད་པའི་དུས་ཀྱི་སེམས་བསྐྱེད་ཡིན་པའི་ཕྱིར། ཁྱབ་སྟེ། དེ་འདྲ་སྐྱེ་
འཕགས་སུའི་རྒྱུད་ལ་ཡོད་ཀྱང་སྨོན་སེམས་ལ་བྱེད་དགོས་པའི་ཕྱིར། ཞེས་
གསུངས་པའི་ཕྱིར་ཟེར་བ་ལ། ཡང་ཁ་ཅིག་འོ་ན། ཟིན་བྱ་ཟིན་བྱེད་ཀྱི་ལམ་
གཉིས་གང་ཡང་མངོན་དུ་མ་གྱུར་པའི་གང་ཟག་གི་རྒྱུད་ཀྱི་སེམས་བསྐྱེད་ཡིན་ན།
སྨོན་སེམས་ཡིན་དགོས་པར་ཐལ། འདོད་པའི་ཕྱིར། འདོད་མི་ནུས་ཏེ། བདག་
བསྟོད་གཞན་སྨོད་ཀྱི་རྩ་ལྟུང་ཙམ་བྱུང་བའི་བྱང་སེམས་ཀྱི་རྒྱུད་ལ་འཇུག་སེམས་་
ཡོད་པར་ཡིག་ཆར་གསུངས་པ་གང་ཞིག དེ་འདྲའི་ཀུན་དཀྲིས་ཆེན་པོའི་རྩ་
ལྟུང་བྱུང་མ་ཐག་པའི་རྒྱུད་ལ་ཟིན་བྱ་ཟིན་བྱེད་ཀྱི་ལམ་གཉིས་པོ་གང་ཡང་་་་་་་
མངོན་གྱུར་དུ་མེད་པའི་ཕྱིར། དང་པོ་མ་གྲུབ་ན། ཡིག་ཆ་དང་འགལ། གཉིས་
པ་མ་གྲུབ་ན། ཉོན་མོངས་དྲག་པོ་མངོན་གྱུར་པའི་སྒོ་ནས་ཀུན་དཀྲིས་ཆེན་པོའི་
རྩ་ལྟུང་བྱུང་མ་ཐག་པ་ཡིན་པའི་ཕྱིར། ཁྱབ་ཅིང་། རྟགས་གྲུབ་སྟེ། སྡོམ་པ་ཉི་
ཤུ་བ་ལས། ཉོན་མོངས་དྲག་ལས་འབྱུང་བ་ཡི། །སྡོམ་པ་ཤིག་པར་གང་གྱུར་པ། །
དེ་ཡི་ཉེས་པ་བཞི་བོ་ནི། །ཕམ་པ་འདྲ་བར་དགོངས་པ་ཡིན། །རྙེད་དང་བཀུར་
སྟི་ཆགས་པ་ཡིས། །བདག་བསྟོད་གཞན་ལ་སྨོད་པ་དང་། །ཞེས་དང་། དེ་
བཞིན་བྱང་ས་དང་ཐུབ་པ་དགོངས་རྒྱན་སོགས་སུ་གསུངས་པའི་ཕྱིར་ཟེར།



• 256 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདིའི་སྐབས་སུ་རྗེ་གུང་ཐང་བློ་གྲོས་ཀྱི་ཕར་ཕྱིན་མཐའ་དཔྱོད་ལས། དེ་ལ་ཁོ་
ན་རེ། བསམ་གྱིས་མི་ཁྱབ་པའི་འཆི་འཕོ་ལ་གནས་པའི་དག་ས་བའི་རྒྱུད་ཀྱི་
སེམས་བསྐྱེད་ཆོས་ཅན། སྨོན་སེམས་ཡིན་པར་ཐལ། ཟིན་བྱ་ཟིན་བྱེད་གང་ཡང་
མངོན་གྱུར་དུ་མེད་པའི་དུས་ཀྱི་སེམས་བསྐྱེད་ཡིན་པའི་ཕྱིར་ན་མ་ཁྱབ་སྟེ། ཡིག་
ཆའི་དེ་ནི་འོག་ཏུ་ཕྱིན་དྲུག་གི་བྱ་བ་དང་སེམས་བསྐྱེད་ཀྱི་ཤུགས་དངོས་སུ་ཅིག་་་
ཆར་འཇུག་པ་དེ་དེ་ཡིན་པའི་ཕྱིར་ཞེས་པ་ལྟར་ཟིན་བྱ་ཟིན་བྱེད་ཀྱི་ཤུགས་་་་་་་
དངོས་སུ་མི་འཇུག་པའི་དུས་ཀྱི་དེ་ལ་དགོངས་སོ། །ཞེས་དང་། དངོས་སུ་ཡོད་
ན་མངོན་གྱུར་དུ་ཡོད་མི་དགོས་པའི་ཕྱིར། ཞེས་སོགས་གསུངས་པ་ལ། མཁས་
པ་ལ་ལས། དེ་ནི་མི་འཐད་དེ། ཤུགས་ཀྱིས་ཟིན་ཚུལ་བཤད་པའི་གཞུང་དུ་མ་
དང་འགལ་བའི་ཕྱིར། ཡང་དེ་དངོས་སུ་ཡོད་ན་མངོན་གྱུར་ཡོད་མི་དགོས་པའི་
ཞེས་བློ་དེས་དངོས་སུ་ཟིན་ན། ཟིན་བྱེད་ཀྱི་བློ་དེ་དེ་དུས་སུ་དངོས་སུ་ཡོད་པར་
འདོད་པ་ནི། རྗེ་བླ་མ་དང་ཀུན་མཁྱེན་གྱི་གསུང་དུ་མ་དང་འགལ་ཏེ། ལམ་རིམ་
ཆུང་ངུ་ལས། ཐུན་མགོ་ལྟ་བུ་ལ་བྱང་ཆུབ་ཀྱི་སེམས་ཤུགས་དྲག་པོ་སྔོན་དུ་
བཏང་ན་སྟོང་ཉིད་ཀྱི་ཏིང་ངེ་འཛིན་ལ་མཉམ་པར་བཞག་པའི་ཚེ་བྱང་ཆུབ་ཀྱི་་་
སེམས་དེ་དངོས་སུ་མེད་ཀྱང་དེའི་རྩིས་ཟིན་པ་མི་འགལ་སྟེ། ཐབས་ཤེས་ཡ་མ་
བྲལ་བའི་ཚུལ་ཡང་དེ་ལྟར་རོ། །ཞེས་དང་། ཡིག་ཆར། དེ་དུས་སུ་སེམས་བསྐྱེད་
དངོས་སུ་མེད་ན་ཡང་དེའི་ཤུགས་དངོས་སུ་དེ་ལ་འཇུག་ན་དེ་དེས་དངོས་སུ་་་་་
ཟིན་པའི་ཕྱིར། ཞེས་དང་། དེ་ལྟར་ཟིན་བྱ་ཟིན་བྱེད་གཉིས་གང་རུང་ཞིག་
དངོས་སུ་མེད་ཀྱང་དངོས་སུ་ཟིན་པ་ཡོད་དེ། བྱ་བ་གཉིས་དངོས་སུ་ཚོགས་པས་
དངོས་སུ་ཟིན་པའི་ཕྱིར། ཞེས་གསུངས་པའི་ཕྱིར། དེས་ན་རྣམ་བཤད་ཀྱི་གཏོང་
པའི་སེམས་པ་སྤེལ་བའི་རྣམ་པ་ཤར་བའི་དུས་ཉིད་ན་རྣམ་མཁྱེན་དོན་གཉེར་གྱི་
དྲན་འདུན་དུ་རེ་བ་དངོས་སུ་ཡོད་པ་ནི་སྤྱོད་པ་ཉམས་ལེན་གྱི་བྱ་བས་དངོས་སུ་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
257.
ཟིན་པའི་དོན་ཡིན་ལ། དེ་ལྟ་བུ་མེད་པའི་དུས་ན་དངོས་སུ་མ་ཟིན་པོའོ། །ཞེས་
གསུངས་པ་ནི་ཤུགས་དངོས་སུ་འཇུག་པའི་དོན་དུ་ཡིག་ཆར་གསུངས་པ་ལྟར་རོ།།
ཞེས་དང༌། དེས་ན་ཡིག་ཆའི་དགོངས་ཚོད་ལྟར་ན་ཟིན་བྱ་ཟིན་བྱེད་གང་ཡང་
མངོན་གྱུར་དུ་མེད་པའི་དུས་ཀྱི་སེམས་བསྐྱེད་དང་ཟིན་བྱ་ཟིན་བྱེད་ཀྱི་ལམ་་་་་
གཉིས་གང་ཡང་མངོན་གྱུར་དུ་མེད་པའི་དུས་ཀྱི་སེམས་བསྐྱེད་གཉིས་ལ་ཁྱད་་་་
པར་འབྱེད་དགོས་ཏེ། ལམ་དེ་དངོས་སུ་ཟིན་བྱེད་ཀྱི་ཕྱིན་དྲུག་གི་བྱ་བར་ལམ་
མི་དགོས་པའི་ཕྱིར། དེར་ཐལ། ཟིན་བྱེད་ལམ་དེ་མངོན་གྱུར་འགག་ཀྱང་དེའི་
ཤུགས་མ་ཡལ་བའི་གནས་སྐབས་ན་ལམ་དེའི་ཤུགས་སམ་བྱ་བས་དངོས་སུ་ཟིན་
པས། དེས་དངོས་སུ་ཟིན་པར་འཇོག་པར་ལམ་རིམ་ཆུང་ངུ་དང་ཡིག་ཆར་
གསུངས་པའི་ཕྱིར། ཡིག་ཆར། ཕྱིན་དྲུག་གི་དེས་ཟིན་པའི་ཚད་ཡོད་དེ། ཕྱིན་
དྲུག་གི་བྱ་བ་དང་སེམས་བསྐྱེད་ཀྱི་ཤུགས་དངོས་སུ་གཅིག་ཆར་འཇུག་པ་དེ་དེ་་་་
ཡིན་པའི་ཕྱིར། དེར་ཐལ། དེ་དུས་སེམས་བསྐྱེད་དངོས་སུ་མེད་ན་ཡང་དེའི་
ཤུགས་དངོས་སུ་དེ་ལ་འཇུག་ན་དེ་དེས་དངོས་སུ་ཟིན་པའི་ཕྱིར། ཞེས་དང་། དེ་
ལྟར་ཟིན་བྱ་ཟིན་བྱེད་གཉིས་གང་རུང་ཞིག་དངོས་སུ་མེད་ཀྱང་དངོས་སུ་ཟིན་པ་
ཡོད་དེ། བྱ་བ་གཉིས་དངོས་སུ་ཚོགས་པས་དངོས་སུ་ཟིན་པའི་ཕྱིར། ཞེས་
གསུངས་པའི་ཕྱིར།
དེས་ན་ལུང་མ་བསྟན་གྱི་སེམས་ལ་གནས་པའི་བྱང་སེམས་དག་ས་བའི་་་་་
རྒྱུད་ཀྱི་སེམས་བསྐྱེད་ལྐོག་གྱུར་པ་ལྟ་བུ་ཡང་ཟིན་བྱེད་མངོན་གྱུར་ཡོད་དུས་ཀྱི་་་་
སེམས་བསྐྱེད་ཡིན་ཀྱང་། ཟིན་བྱེད་ཀྱི་ལམ་མངོན་གྱུར་དུ་ཡོད་པའི་དུས་ཀྱི་
སེམས་བསྐྱེད་མ་ཡིན་ཞེས་ཁས་ལེན་ན་རུང་སྟེ། སེམས་བསྐྱེད་དེ་ཟིན་བྱེད་ཀྱི་
ཕྱིན་དྲུག་གི་བྱ་བའམ་ཤུགས་མངོན་གྱུར་དུ་ཡོད་པའི་ཕྱིར་ཏེ་དེའི་གནས་སྐབས་
སུ་ལམ་དེ་དག་གི་ཤུགས་མ་ཡལ་བ་ཡོད་པའི་ཕྱིར། ལམ་དེ་ཟིན་བྱེད་ལ་ལམ་སྔ་



· 258 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མའི་ཤུགས་མི་འཇོག་ན་རྗེ་གུང་ཐང་བའི་མཆན་དུ་དེའི་ཤུགས་ཀྱིས་ཟིན་ཚུལ་བུ་
ཤི་བའི་མས་ཟས་ཟ་བ་ན་ཡང་མྱ་ངན་གྱི་བློ་མངོན་གྱུར་དུ་མེད་ཀྱང་དེའི་ཤུགས་་
མ་ཉམས་པས་ཞེས་སོགས་གསུངས་པ་དང་འགལ་བའི་ཕྱིར་ཟེར། །
ཡང་དཔྱོད་ལྡན་འགའ་ཞིག་གི་གསུང་ལས། བདེན་འཛིན་མངོན་དུ་གྱུར་
བའི་བྱང་སེམས་མཐོང་ལམ་རྗེས་ཐོབ་པའི་རྒྱུད་ཀྱི་སེམས་བསྐྱེད་དེ། འཇུག་
སྡོམ་གྱི་སྤང་བྱ་རྣམས་སྲུང་བའི་སེམས་པའི་རིགས་དང་ལྡན་པའི་སྟེང་དུ་སྤྱོད་པ་
ཕྱིན་དྲུག་ལ་སློབ་པ་དེ་མ་ཡིན་པའི་ཕྱིར་ཏེ། གནས་སྐབས་དེར་བདེན་འཛིན་
མངོན་གྱུར་བའི་བྱེད་ལས་དབང་གིས་དེ་འདྲའི་སྡོམ་པའི་སྲུང་སེམས་ཀྱི་རིགས་་་
ལོག་འགྲོ་བའི་ཕྱིར་རོ། །འོ་ན་བདེན་འཛིན་མངོན་དུ་གྱུར་བའི་ཐེག་ཆེན་
འཕགས་པའི་རྒྱུད་ན་འཇུག་སྡོམ་མེད་པར་ཐལ་ཟེར་ན། དེ་ནི་ཁས་མི་ལེན་ཏེ།
བྱང་སྡོམ་མེད་པའི་བྱང་འཕགས་མི་འོང་བའི་ཕྱིར། འོ་ན་སྲུང་བའི་སེམས་པའི་
རིགས་དང་མི་ལྡན་པའི་དོན་གང་ཡིན་ཞེ་ན་བདེན་འཛིན་མངོན་དུ་གྱུར་པའི་་་་་
དབང་གིས་བློའི་ཟུར་གཅིག་གིས་སྲུང་འདོད་མེད་པའི་དོན་ཡིན་ནོ། །ལམ་རིམ་
གྱི་དགོངས་པ་དེ་ལྟར་བཀྲལ་ན། རྣམ་བཤད་དང་མཐུན་པར་མངོན་ཏེ། རྣམ་
བཤད་ལྟར་ས་ཐོབ་ནས་སྨོན་སེམས་ཁས་ལེན་པ་ལ་ཉེས་པ་མེད་ཚུལ་ནི། བདེན་
འཛིན་མངོན་དུ་གྱུར་པའི་བྱང་སེམས་མཐོང་ལམ་རྗེས་ཐོབ་པའི་རྒྱུད་ཀྱི་སེམས་་་
བསྐྱེད་དེ། ཕྱིན་དྲུག་གི་བྱ་བས་དངོས་སུ་མ་ཟིན་པ་ཡིན་ལ་དེ་ཡང་རྣམ་མཁྱེན་
དོན་གཉེར་གྱི་དྲན་འདུན་དུ་རེ་བ་མེད་པའི་གནད་ཀྱིས་ཡིན་ནོ། །དེའི་རྒྱུ་
མཚན་ཡང་བདེན་འཛིན་མངོན་དུ་གྱུར་བའི་དབང་གིས་སྐབས་དེར་བློའི་ཟུར་་་་
གཅིག་གིས་ཀྱང་རྣམ་མཁྱེན་མི་དྲན་པ་ལ་བསམ་མོ། །དེ་ལྟར་བྱས་ན་ལམ་རིམ་
དང་རྣམ་བཤད་དགོངས་པ་གཅིག་ཏུ་འགྲོ་སྟེ། ། བདེན་འཛིན་མངོན་དུ་གྱུར་
བའི་བྱང་འཕགས་དེ་ལྟ་བུའི་རྒྱུད་ལ་ཟིན་བྱ་ཟིན་བྱེད་གཉིས་གང་ཡང་མངོན་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 259.
གྱུར་དུ་མེད་པའི་དུས་ཀྱི་སེམས་བསྐྱེད་གང་ཞིག་དེ་འདྲ་སྐྱེ་འཕགས་སུའི་རྒྱུད་ལ་
བསྐྱེད་ཀྱང་སྨོན་སེམས་ཡིན་པའི་ཕྱིར་རོ། །ཞེས་གསུངས་པ་སོགས་མཁས་
དབང་དག་གི་གསུང་ཚུལ་མི་མཐུན་པ་མང་བས་ཡིག་ཆའི་དགོངས་པ་གང་ཡིན་་
དཔྱད་པར་བྱའོ། །
ཡང་ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ན་ཐེག་ཆེན་སེམས་
བསྐྱེད་ཡོད་མེད་དང་དེ་ཡོད་ན་མངོན་གྱུར་དུ་ཡོད་དགོས་མི་དགོས་སོགས་ཀྱི་་
སྟེང་ནའང་དཔྱད་པར་བྱ་བ་མང་སྟེ། ། ཁ་ཅིག་ཐེག་ཆེན་མཐོང་ལམ་བར་ཆད་
མེད་ལམ་པའི་རྒྱུད་ན་ཐེག་ཆེན་སེམས་བསྐྱེད་མེད་དེ་དེའི་རྒྱུད་ན་ཟག་མེད་ཡེ་་་་
ཤེས་ལས་གཞན་པའི་ཡིད་ཀྱི་རྣམ་ཤེས་ཡོད་ན་གང་ཟག་དེ་ཉིད་རྒྱུད་གཉིས་སུ་་་
ཐལ་བའི་ཕྱིར། དེར་ཐལ། སྟོང་ཐུན་སྐལ་བཟང་མིག་འབྱེད་ལས། ཀུན་གཞི་
ཁས་མི་ལེན་པའི་དབུ་མ་རང་རྒྱུད་པ་དག་ལྟར་ན་དེའི་ཚེ་ཀུན་གཞི་མེད་ཅིང་།
རྣམ་པར་ཤེས་པ་མ་ཡིན་པའི་གང་ཟག་གི་མཚན་གཞི་ཡང་ཁས་མི་ལེན་ལ།
ཡིད་ཀྱི་རྣམ་ཤེས་ཆོས་ཉིད་མངོན་སུམ་དུ་རྟོགས་པ་དེའི་སྟེང་ན་སྤང་བྱ་ལྷག་མ་་་
རྣམས་ཀྱི་ས་བོན་ཡོད་ན། ཡིད་ཤེས་དེ་ཉིད་ཟག་བཅས་སུ་འགྱུར་བས་ཟག་མེད་
ཡིད་ཤེས་ཡིན་པ་འགལ་ཅིང་དེའི་ཚེ་དེའི་རྒྱུད་ལ་སྤང་བྱ་བག་ཆགས་ཅན་གྱི་་་་་
ཡིད་ཀྱི་རྣམ་ཤེས་གཞན་ཡོད་ན། གང་ཟག་དེ་ཉིད་རྒྱུད་གཉིས་སུ་ཐལ་བར་
འགྱུར་བས། མཐོང་ལམ་ལ་མཉམ་པར་བཞག་བཞིན་པའི་རྒྱུད་ལ་སྤང་བྱ་གང་
གི་ཡང་ས་བོན་མེད་ཅིང་། ཞེས་གསུངས་པའི་ཕྱིར་ཟེར། །
འདི་ལ་དཔྱོད་ལྡན་འགའ་ཞིག་གིས། བློ་ལ་མངོན་གྱུར་བས་ཁྱབ་པར་
འདོད་པའི་ཕྱོགས་འཛིན་གསུངས་པ་ཡིན་གྱི་མཁས་གྲུབ་རང་གི་དགོངས་པ་་་་་་
མཐར་ཐུག་མ་ཡིན་ནོ། །དེ་ལྟར་མིན་ན། ཐེག་ཆེན་མཐོང་ལམ་བར་ཆད་མེད་
ལམ་པ་ཆོས་ཅན། བྱང་ཆུབ་སེམས་དཔའ་ཡིན་པར་འཇོག་བྱེད་མེད་པར་ཐལ།



. 260. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
བྱང་ཆུབ་སེམས་དཔར་འཇོག་པ་བདག་གཞི་ཉེར་ལེན་གྱི་ཕུང་བོའི་ངོས་ནས་མི་་
འཇོག་པར་བཏགས་ཆོས་གཞན་བྱང་ཆུབ་ཀྱི་སེམས་ཀྱི་སྒོ་ནས་འཇོག་དགོས་ལ་་་
དེ་མེད་པའི་ཕྱིར་རོ། །དེར་ཐལ། མིར་གྱུར་པའི་བྱང་ཆུབ་སེམས་དཔའ་བཅས་
ལྡན་དགེ་སློང་དེ། རང་ཉིད་མིར་འཇོག་བྱེད་དང༌། བྱང་ཆུབ་སེམས་དཔར་
འཇོག་བྱེད་དང་། བཅས་ལྡན་དགེ་སློང་དུ་འཇོག་བྱེད་གསུམ་སོ་སོར་བྱེད་
དགོས་པའི་ཕྱིར། དེས་ན་རང་ལུགས་རྣམ་བཤད་ལྟར་དེའི་ཚེ་སེམས་བསྐྱེད་
ཡོད་ན། མངོན་གྱུར་དུ་ཡོད་ག་ལ་དགོས་ཞེས་གསུངས་པ་ལྟར་ཁས་ལེན་པར་
བྱའོ། །ཞེས་སོགས་ཟེར་བས་བརྟགས་གོ ། །
ཡང་ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་པ་ལ་ཐེག་ཆེན་
སེམས་བསྐྱེད་ས་བོན་གྱི་ཚུལ་དུ་ལྡན་ཏེ། ཉོན་མོངས་ཀྱི་ས་བོན་གྱི་དངོས་གཉེན་
བར་ཆད་མེད་ལམ་མ་ཐོབ་པར་ཉོན་མོངས་ཀྱི་ས་བོན་ཡོད་པས་ཉོན་མོངས་དང་
ལྡན་པར་བཤད་པ་ལྟར་ཡིན་པའི་ཕྱིར་ཏེ། ཀུན་གཞིའི་དཀའ་འགྲེལ་ཟིན་བྲིས་
ལས། ཐེག་ཆེན་མཐོང་ལམ་བར་ཆད་མེད་ལམ་པ་ལ་ཐེག་ཆེན་སེམས་བསྐྱེད་ས་
བོན་གྱི་ཚུལ་དུ་ལྡན་ཏེ། ཞེས་པ་ནས། སྒོ་མང་བ་འདོད། ཞེས་གསུངས་པའི་
ཕྱིར་ཟེར་བ་ལ། ཁ་ཅིག་དེའི་ས་བོན་རྒྱུད་ལྡན་ཡིན་ན་དེ་རྒྱུད་ལྡན་ཡིན་པའི་
ཁྱབ་པར་ཐལ། འདོད་པའི་ཕྱིར། འདོད་ན། ལམ་དུ་མ་ཞུགས་པའི་སེམས་ཅན་
ཐམས་ཅད་ཐེག་ཆེན་སེམས་བསྐྱེད་རྒྱུད་ལྡན་ཡིན་པར་ཐལ། དེའི་ས་བོན་རྒྱུད་
ལྡན་ཡིན་པའི་ཕྱིར། དེར་ཐལ། རྣམ་མཁྱེན་གྱི་ས་བོན་རྒྱུད་ལ་མེད་པའི་སེམས་
ཅན་མེད་པའི་ཕྱིར། དེར་ཐལ། དེ་ཡིན་ན་རྒྱས་འགྱུར་གྱི་རིགས་རྒྱུད་ལྡན་ཡིན་
དགོས་པའི་ཕྱིར། དེས་ན་ཐེག་ཆེན་མཐོང་ལམ་བར་ཆད་མེད་ལམ་པ་ལ་ཐེག་
ཆེན་སེམས་བསྐྱེད་ཀྱི་ས་བོན་ལྡན་པས་ཐེག་ཆེན་སེམས་བསྐྱེད་ལྡན་པར་བཤད་་་
པ་མིན་ལ། ལྡན་བྱའི་ཆོས་དེ་ལྡན་ཚུལ་ལ་ཀུན་བཏུས་ལས་གསུམ་བཤད་པ་ལྟར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 261.
དེའི་རྒྱུད་ལ་ཐེག་ཆེན་སེམས་བསྐྱེད་དབང་གི་ཚུལ་དུ་ལྡན་པ་ཡིན་པའི་ཕྱིར་ཏེ།
བསམ་གཟུགས་ཀྱི་མཐའ་དཔྱོད་ལེགས་བཤད་མཛོད་ཀྱི་སྒོ་འབྱེད་ལས། ཐེག་
ཆེན་མཐོང་ལམ་བར་ཆད་མེད་ལམ་པ་ཆོས་ཅན། ཁྱོད་ཀྱི་རྒྱུད་ལ་ཐེག་ཆེན་
སེམས་བསྐྱེད་ལྡན་ཚུལ་ཡོད་པར་ཐལ། ཁྱོད་ཀྱི་རྒྱུད་ལ་ཐེག་ཆེན་སེམས་བསྐྱེད་
དབང་གི་ཚུལ་དུ་ལྡན་པའི་ཕྱིར། དེར་ཐལ། དཔེར་ན་ཞེ་སྡང་མངོན་གྱུར་དུ་
ཡོད་པའི་དགེ་སློང་ལ་སོ་ཐར་གྱི་སྡོམ་པ་མངོན་འགྱུར་དུ་མེད་ཀྱང་དེའི་ས་བོན་་་
ཡོད་ལ་མངོན་འགྱུར་དུ་སྐྱེས་འདོད་ན་འབད་པ་ཙམ་གྱིས་མངོན་འགྱུར་དུ་་་་་་་
འབྱུང་རུང་དུ་ཡོད་པ་བཞིན་དུ་ཁྱོད་ཀྱི་རྒྱུད་ལ་ཐེག་ཆེན་སེམས་བསྐྱེད་ད་ལྟ་་་་་་
མངོན་གྱུར་དུ་མེད་ཀྱང་དེའི་ས་བོན་ཡོད་ཅིང་མངོན་འགྱུར་དུ་སྐྱེ་འདོད་ན་་་་་་
འབད་པ་ཙམ་གྱིས་མངོན་འགྱུར་དུ་འབྱུང་རུང་དུ་ཡོད་པའི་ཕྱིར། ཁྱབ་སྟེ། དེ་
ལྟ་བུ་ནི་དབང་གི་ཚུལ་དུ་ལྡན་པའི་དོན་ཡིན་པ་གང་ཞིག ཐེག་ཆེན་སེམས་
བསྐྱེད་སོགས་ལམ་རྣམས་དང༌། སྦྱོར་བྱུང་གི་བསམ་གཟུགས་བརྒྱད་སོགས་དང་
ལུང་མ་བསྟན་གྱི་ཤེས་པ་གཟོ་གནས་ཤེས་པ་དང་སྤྲུལ་སེམས་སོགས་སྦྱོར་བྱུང་གི་
ཆོས་རྣམས་རྒྱུད་ལ་ལྡན་མི་ལྡན་དབང་གི་ཚུལ་དུ་ལྡན་མི་ལྡན་གྱིས་འཇོག་པའི་་་་
ཕྱིར། དང་པོ་གྲུབ་སྟེ། དེའི་དོན་ཡོད་པའི་ཕྱིར། གཉིས་པ་གྲུབ་སྟེ། ལྡན་བྱའི་
ཆོས་དེ་རྒྱུད་ལ་ལྡན་ཚུལ་གསུམ་ཡོད་པ་ལས། ཉོན་མོངས་པ་རྣམས་དང་སྐྱེས་
ཐོབ་ཀྱི་དགེ་བ་རྒྱུད་ལ་ལྡན་མི་ལྡན་དེ་དག་གི་ས་བོན་རྒྱུད་ལ་ལྡན་མི་ལྡན་གྱིས་་་
སྒོ་ནས་འཇོག ཐེག་ཆེན་སེམས་བསྐྱེད་སོགས་སྦྱོར་བྱུང་གི་དགེ་བ་རྣམས་རྒྱུད་
ལ་ལྡན་མི་ལྡན་དེ་དག་དབང་གི་ཚུལ་གྱིས་ལྡན་མི་ལྡན་གྱིས་སྒོ་ནས་འཇོག མིག་
དང་རྣ་བ་སོགས་རྒྱུད་ལ་ལྡན་མི་ལྡན་དེ་དག་མངོན་འགྱུར་དུ་ལྡན་མི་ལྡན་གྱིས་་་
སྒོ་ནས་འཇོག་དགོས་པས་འདི་ལ་ཀུན་འབྱུང་བ་དང་ལྡན་པ་ཟེར་བའི་ཕྱིར།
དེར་ཐལ། ཉོན་མོངས་རྣམས་ད་ལྟ་མངོན་འགྱུར་དུ་མེད་ཀྱང་དེ་རྣམས་ཀྱི་ས་



• 262 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བོན་གང་ཟག་དེའི་རྒྱུད་ལ་ཡོད་ན་གང་ཟག་དེ་ཉོན་མོངས་རྣམས་རྒྱུད་ལྡན་ལ་་་་
འཇོག སེམས་བསྐྱེད་སོགས་ལམ་རྣམས་ཀྱི་ས་བོན་གང་ཟག་དེའི་རྒྱུད་ལ་ཡོད་
པ་ཙམ་གྱིས་གང་ཟག་དེ་ལམ་དེ་རྒྱུད་ལྡན་དུ་མི་འཇོག་ལ་མངོན་འགྱུར་དུ་ཡང་་་
ཡོད་མི་དགོས་ཀྱང་སྔར་བཤད་པ་ལྟར་དབང་གི་ཚུལ་དུ་ལྡན་ན་ལམ་དེ་རྒྱུད་་་་་
ལྡན་དུ་འཇོག་དགོས། མིག་སྣ་སོགས་ནི་མངོན་འགྱུར་དུ་ཡོད་པ་ལ་དེ་དག་ལྡན་
པར་འཇོག་དགོས་པའི་ཕྱིར། དང་པོ་གཉིས་བཤད་ཟིན་ལ་ཕྱི་མ་ཡང་ཡིན་ཏེ།
དཔེར་ན་གཟུགས་མེད་ཀྱི་སོ་སོ་སྐྱེ་བོ་རྣམས་འདོད་པའི་ཉོན་མོངས་ཀྱི་ས་བོན་་་
དང་ལྡན་པས་འདོད་ཉོན་དང་ལྡན་པར་བཞག་ཀྱང་། དེ་རྣམས་མིག་དང་རྣ་བ་
སོགས་ཀྱི་ས་བོན་རྒྱུད་ལྡན་ཡིན་ཀྱང་མིག་རྣ་དང་ལྡལ་ལ་ན་པར་མི་འཇོག་པའི་་་
ཕྱིར། ལྡན་ཚུལ་འདི་དག་མ་ཤེས་པས་མཁས་པ་ཆེན་པོ་མང་བོས་ཀྱང་ཐེག་ཆེན་
མཐོང་ལམ་བར་ཆད་མེད་ལམ་པའི་རྒྱུད་ལ་ཐེག་ཆེན་སེམས་བསྐྱེད་མེད་པར་་་་་
བཤད་ལ་འདི་དག་ཆོས་མངོན་པ་ལས་རྒྱས་པར་བཤད་པས་གལ་ཆེ་ཡང་མང་་་་
གིས་དོགས་ནས་རྒྱས་པར་མ་བྲིས། ཞེས་གསུངས་པའི་ཕྱིར། །
དེས་ན་གོང་དུ་དྲངས་པའི་ཀུན་གཞིའི་དཀའ་འགྲེལ་ཟིན་བྲིས་ཀྱི་ལུང་དོན་
ཡང་ས་བོན་ཡོད་པ་ཙམ་གྱིས་ལྡན་པར་བཤད་པ་མིན་པའི་ཞིབ་ཆ་ཤེས་དགོས་་་
པའི་ཕྱིར་ཏེ། ལུང་དེའི་མཇུག་དེ་མ་ཐག་ཏུ། དེ་ཉིད་ལས། བློ་གསལ་གླིང་བས།
སོ་སོ་སྐྱེ་བོ་རྣམ་མཁྱེན་དང་ལྡན་པར་ཐལ། དེའི་ས་བོན་དང་ལྡན་པའི་ཕྱིར་
ཟེར་བ་ལ། སྒོ་མང་བས་ས་བོན་ཡོད་པ་ཙམ་གྱིས་མིན་ལ། སྡོམ་པ་ཡང་ཐོག་
མར་སྐྱེས་ལ་གཏོང་རྒྱུ་མ་བྱུང་བས་མངོན་འགྱུར་དུ་བསྐྱེད་འདོད་ན་སྐྱེས་ཡོད་པ་
དབང་གིས་ལྡན་ཚུལ་ཡིན་པས་དེ་ལྟར་ཡིན་པར་འདོད། མངོན་གྱུར་དང་ལྡན་
པ་ཀུན་འབྱུང་བས་ལྡན་པའོ། ཞེས་གསུངས་པའི་ཕྱིར། ཞེས་སོགས་ཟེར་རོ། །
ཁ་ཅིག སྨོན་འཇུག་གི་ས་མཚམས་ལའང་གསེར་རྣམ་རྟོགས་གསུམ་མི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 263 .
མཐུན་ཏེ། གསེར་ཕྲེང་ལས། སྨོན་སེམས་ཚོགས་ལམ་ཁོ་ན་དང་འཇུག་སེམས་
འཇུག་སྡོམ་ཐོབ་པའི་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད་པར་་་་་
བ ཤད། རྣམ་བཤད་ལས། སྔ་མ་ཚོགས་ལམ་ནས་ས་བདུན་པའི་བར་དང༌། ཕྱི་
མ་དེ་ནས་སངས་རྒྱས་ཀྱི་སའི་བར་དུ་ཡོད་པར་བཤད། རྟོགས་དཀའི་སྣང་བར་
སྨོན་སེམས་ལམ་མ་ཞུགས་ནས་ཀྱང་ཡོད་པར་བཤད་པའི་ཕྱིར། དང་པོ་གྲུབ་སྟེ།
གསེར་ཕྲེང་ལས། ཚོགས་ལམ་ཆུང་ངུར་སྨོན་སེམས་དང་འབྲིང་ནས་འཇུག་
སེམས་བཞག་སྟེ། ཞེས་གསུངས་པའི་ཕྱིར། གཉིས་པ་གྲུབ་སྟེ། རྣམ་བཤད་ལས།
སྨོན་སེམས་ནི་ཚོགས་ལམ་ནས་བཟུང་སྟེ། ས་ཐོབ་ནས་ཀྱང་ཁས་བླངས་པ་ལ་
ཉེས་པ་མེད་པར་མངོན་ཏེ། ཞེས་གསུངས་པའི་ཕྱིར། གསུམ་པ་གྲུབ་སྟེ། རྟོགས་
དཀའི་སྣང་བ་ལས་ས་མཚམས་ནི། སྨོན་སེམས་ལམ་དུ་མ་ཞུགས་པ་ལ་ཡང་ཡོད་
དེ། ཞེས་གསུངས་པའི་ཕྱིར། ཞེས་ཟེར། འདི་ལ་དཔྱོད་ལྡན་འགའ་ཞིག་གིས་
རང་ལུསས་རྣམ་བཤད་ལྟར་ཡིན་ལ། གསེར་ཕྲེང་གི་ལུང་དོན་ནི། སེམས་བསྐྱེད་
དང་པོ་འདུན་ལྡན་གྱི་མདོ་ལས། ཕྱིན་དྲུག་ལ་སློབ་ཚུལ་དངོས་སུ་གསུངས་པས།
སེམས་བསྐྱེད་ཉེར་གཉེས་ཀྱི་མདོའི་དངོས་བསྟན་དང་སྦྱར་ཙམ་རིགས་པ་ལྟ་བུ་་་
ལ་དགོངས་ཤིང་། རྟོགས་སྣང་གི་དེ་ནི་མཁས་པ་སྔ་མའི་གསུང་སྒྲོས་བཀོད་པ་
ཙམ་ཡིན་ཞེས་ཟེར་བས་བརྟག་པར་བྱའོ། །
འདིར་གཞུང་ལུགས་ཚད་ལྡན་མང་བོར་སྨོན་འཇུག་གི་སེམས་བསྐྱེད་་་་་་་
འཇོག་ཚུལ་ལ་ཚིག་ཟིན་མི་མཐུན་པ་མང་དུ་འདུག་པས་རྗེས་འབྲང་པ་དག་གི་་་་
བཞེད་ཚུལ་མི་མཐུན་པ་མང་དུ་བྱུང་ལ་ཡིག་ཆའི་གསུངས་ཚུལ་སྔར་བཤད་པ་་་་
ལྟར་ཡིན། གཞན་ཕྱོགས་ཀྱིས་ཀྱང་འདོད་ཚུལ་མི་མཐུན་པ་སྣ་ཚོགས་ཡོད་དེ།
བསོད་གྲགས་པ་སོགས་ལ་ལས། རྣམ་བཤད་ལྟར་ན་སྨོན་སེམས་ཚོགས་ལམ་
ནས་ས་བདུན་པའི་བར་དང༌། འཇུག་སེམས་ཚོགས་ལམ་ནས་སངས་རྒྱས་ཀྱི་



:264. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སའི་བར་ན་ཡོད་ལ། ལམ་རིམ་ཆེ་ཆུང་དང༌། གསེར་ཕྲེང་ལྟར་ན་སྨོན་སེམས་
ཚོགས་ལམ་ཁོ་ན་དང་། འཇུག་སེམས་འཇུག་སྡོམ་ཐོབ་པའི་ཚོགས་ལམ་ནས་
སངས་རྒྱས་ཀྱི་སའི་བར་དུ་ཡོད་པས་ལམ་རིམ་སོགས་དང་རྣམ་བཤད་མི་མཐུན་་
ཟེར། བསྟན་དར་བ་དང་གཉིས་ཀས་སློབ་པ་མཉམ་བཞག་པའི་རྒྱུད་ལ་མཉམ་
བཞག་ཡེ་ཤེས་ལས་གཞན་པའི་ལམ་མེད་ལ། བདེན་འཛིན་མངོན་དུ་གྱུར་པའི་
བྱང་འཕགས་ཀྱིས་སྟོང་ཉིད་མངོན་སུམ་དུ་མ་རྟོགས་ཀྱང་དེའི་རྒྱུད་ལ་རྣམ་་་་་་་
མཁྱེན་དོན་གཉེར་གྱི་དྲན་འདུན་དུ་རེ་བ་དང་། སེམས་བསྐྱེད་མངོན་གྱུར་དུ་
ཡོད་པས་འཇུག་སེམས་ཡོད་ཟེར། བསྟན་དར་བས་སྨོན་སེམས་ས་བདུན་པའི་
བར་ཟེར། རྗེ་བཙུན་པས་དེ་བཀག་ནས་སྨོན་སེམས་ཚོགས་ལམ་ནས་རྒྱུན་
མཐའི་བར་དུ་ཡོད་པར་དེའི་རྒྱུད་ན་རྣམ་མཁྱེན་དོན་གཉེར་གྱི་དྲན་འདུན་དུ་རེ་
བ་དངོས་སུའམ་མངོན་གྱུར་དུ་མེད་པ་བཀོད་དེ། དེའི་མཐའ་དཔྱོད་ལས། དེའི་
རྒྱུད་ཀྱི་ཀུན་རྫོབ་སེམས་བསྐྱེད་དེ་སྤྱོད་པ་ཉམས་ལེན་གྱི་བྱ་བ་མངོན་གྱུར་པས་་་
ཟིན་ཀྱང་། དེས་མངོན་གྱུར་དུ་མ་ཟིན་ཞེས་སྨྲའོ། ཞེས་ཟེར་ལ། ཡང་བསོད་
གྲགས་པའི་སྤྱི་དོན་ལས། ཚིག་གསལ་ལས། ཞེས་པ་ནས། འཇུག་སྡོམ་མ་ཐོབ་
པའི་སེམས་བསྐྱེད་དེ་སྨོན་སེམས་དང་། འཇུག་སྡོམ་ཐོབ་པའི་སེམས་བསྐྱེད་
འཇུག་སེམས་སུ་བཤད་ལ། དེ་ལ་རྗེ་བཙུན་ཙོང་ཁ་པ་ཆེན་པོའི་བྱང་ཆུབ་ལམ་
གྱི་རིམ་པ་ཆེ་ཆུང་གཉིས་དང་ལེགས་པར་བཤད་པ་གསེར་གྱི་ཕྲེང་བར་ཚིག་་་་་་
གསལ་དང་སྒོམ་རིམ་ཇི་ལྟ་བ་བཞིན་གསུངས་ཤིང༌། ཞེས་སྨོན་འཇུག་གི་དོན་
དེའི་མཐའ་དཔྱོད་ལས། ཕྱོགས་གཉིས་ཐུན་མོང་དུ་འཇུག་སྡོམ་གྱི་བསླབ་བྱས་
བསྡུས་པའི་སྦྱིན་སོགས་ཕར་ཕྱིན་དྲུག་པོ་གང་རུང་གི་ཉམས་ལེན་གྱི་བྱ་བས་་་་་་
དངོས་སུ་ཟིན་པའི་སེམས་བསྐྱེད་དེ། འཇུག་སེམས་ཀྱི་མཚན་ཉིད་དང༌། དེས་
དངོས་སུ་མ་ཟིན་པའི་སེམས་བསྐྱེད་དེ། སྨོན་སེམས་ཀྱི་མཚན་ཉིད་དུ་སྨྲའོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
， 265.
ཞེས་སོགས་གསུངས་ལ་རྒྱས་པར་རང་རང་གི་གཞུང་ན་གསལ་ལོ། །
ཡང་ལམ་རིམ་ཆེན་མོའི་བརྗེད་བྱང་ཀུན་ལས་བཏུས་པ་ལེགས་བཤད་་་་
འདོད་འཇོ་ལས། སྨོན་སེམས་ནི་ཚོགས་ལམ་ཆུང་ངུ་ཁོ་ནར་ངེས། ཚོགས་ལམ་
འབྲིང་ནས་བྱང་སྡོམ་མི་ལྡན་པ་མེད་དོ། །ཞེས་དང༌། རང་ལུགས་ནི་སྡོམ་པ་
བླངས་མ་བླངས་ཀྱི་སྒོ་ནས་འཇོག་པ་གཞུང་དུ་གསལ་བ་ལྟར་ཏེ། སྤྱོད་འཇུག་
དང་ལམ་སྒྲོན་སོགས་ཀྱིས་འགྲུབ་པོ། །དེ་ལ་ཁོ་ན་རེ། སེམས་བསྐྱེད་གཉིས་ཀྱི་
ཁྱད་པར་དེ་ལྟར་བཤད་པ་མི་རིགས་པར་ཐལ། སྤྱོད་པ་ཕྱིན་དྲུག་གི་ཉམས་ལེན་
གྱིས་དངོས་སུ་ཟིན་མ་ཟིན་གྱི་སྒོ་ནས་འབྱེད་དགོས་པའི་ཕྱིར། དེར་ཐལ། རྣམ་
བཤད་དང་རྟོགས་དཀའི་སྣང་བ་ལྟར་རང་ཕྱོགས་ཀྱི་ཕར་ཕྱིན་སྤྱི་ཐལ་རྣམས་སུ་་
དེ་ལྟར་བཤད་པའི་ཕྱིར་ན། དེ་མི་འཐད་དེ། སྡོང་བཀོད་དང་བསླབ་བཏུས་སུ་
བྱང་ཆུབ་ཏུ་ཆས་པ་ཞེས་གསུངས་པའི་དོན་འཇུག་སྡོམ་བླངས་ཏེ་དེའི་བསླབ་བྱ་་
སློབ་པ་ཞིག་ལ་བྱ་དགོས་པ་སྤྱོད་འཇུག་གིས་ཤེས་པ་དང༌། སྤྱོད་འཇུག་གི་དོན་
སྡོམ་པ་བླངས་མ་བླངས་ཀྱི་དོན་དུ་རྒྱ་བོད་ཀྱི་ཊཱིཀྐ་རྣམས་ཞལ་མཐུན་པའི་ཕྱིར་་་་
རོ། །དེས་ན་སྒོ་མང་ཕར་ཕྱིན་མཐའ་དཔྱོད་དུ ། སྡོམ་པ་བཟུང་བ་དང་ཕར་
ཕྱིན་དྲུག་གི་བྱ་བས་དངོས་སུ་ཟིན་པ་གཉིས་དགོས་པའི་ཕྱིར། ཞེས་འཇུག་
སེམས་ལ་དེ་གཉིས་ཀ་དགོས་པར་གསུངས་པ་རྗེའི་གསུང་དང་མི་མཐུན་ནོ། །
ཞེས་ཟེར་རོ། །
དྲི་བ། སེམས་བསྐྱེད་ཉེར་གཉིས་དང་དེ་དག་གི་ས་མཚམས་ཇི་
ལྟར་འཇོག
ལན། སེམས་བསྐྱེད་ཉེར་གཉིས་ནི། དཔེ་ས་སོགས་ཀྱི་མཚོན་ནས་བསྟན་
པའི་དོན་འདུན་ལྡན་སོགས་སེམས་བསྐྱེད་ཉེར་གཉིས་པོ་དེ་ཡིན་ལ། དེ་དག་
དཔེ་ས་སོགས་ཉེར་གཉིས་ཀྱི་མཚོན་ཚུལ་དང་བཅས་པ་རིམ་བཞིན་འདི་ལྟར། །



• 266 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བྱང་ཆུབ་དོན་གཉེར་གྱི་འདུན་པ་དང་ལྡན་པ་ནི། ས་ལྟ་བུ་སྟེ། ཐེག་ཆེན་གྱི་
ལམ་འབྲས་ཀྱིས་བསྡུས་པའི་དཀར་ཆོས་ཐམས་ཅད་ཀྱི་གཞི་ཡིན་པའི་ཕྱིར།
མདོ་ནི། ཤཱ་རིའི་བུ་ནས་བརྩོན་པར་བྱའོའི་བར་བྱང་ཆུབ་མདོར་བསྟན་བཞིན་
ནོ། །རྒྱུན་ཆགས་སུ་གནས་པའི་བསམ་པ་དང་ལྡན་པ་ནི། གསེར་ལྟ་བུ་སྟེ། ཕན་
བདེའི་བསམ་པ་མི་འགྱུར་བའི་ཕྱིར། མདོ་ནི། ཤཱ་རིའི་བུ་ནས་བྱའོའི་བར་བྱང་
ཆུབ་རྒྱས་བཤད་བཞིན་ནོ། །ལྷག་བསམ་དང་ལྡན་པ་ནི། ཟླ་ཚེས་ལྟ་བུ་སྟེ། དགེ་
ཆོས་མཐའ་དག་འཕེལ་བར་འགྱུར་བའི་ཕྱིར། མདོ་ནི། དྲན་པ་ཉེ་བར་བཞག་
པ་བཞི་ཡོངས་སུ་རྫོགས་པར་བྱའོ། །ཞེས་སོ། །མཁྱེན་གསུམ་གྱི་སྦྱོར་བ་དང་ལྡན་
པ་ནི། མེ་ལྟ་བུ་སྟེ། སྒྲིབ་པ་མངོན་གྱུར་སྲེག་པའི་ཕྱིར། མདོ་ནི་ཐམས་ཅད་ཤེས་
པ་ཉིད་ལ་ཤེས་པ་དང་མཐོང་བས་བལྟས་ནས་འདའ་བར་འདོད་པའི་བྱང་ཆུབ་
སེམས་དཔའ་ཤེར་ཕྱིན་བསྒོམ་པར་བྱའོ། །ཞེས་སོ། །འདིའི་སྦྱོར་བ་དང་
མཚུངས་ལྡན་གྱི་སེམས་བསྐྱེད་ལྷག་བསམ་དང་མཚུངས་ལྡན་གྱི་སེམས་བསྐྱེད་་་་་
གཉིས་ཀ་ཚོགས་སྦྱོར་གཉིས་ཀར་ཡོད་པར་ཐལ། རྒྱན་གཉིས་ཀྱི་བཤད་བྱའི་
མདོ་དང་འགྲེལ་བ་རྣམས་སུ་དེ་གཉིས་གོ་རིམ་སྔ་ཕྱི་བཟློག་སྟེ་སྦྱོར་བ་ནི་གཉིས་་་
ཀའང་ཚོགས་སྦྱོར་འབྱུང་བར་ཤེས་པའི་ཆེད་དུ་ཡིན་པར་ཐུབ་པ་དགོངས་རྒྱན་་་་
དང་གསེར་ཕྲེང་གཉེས་ཀར་གསུངས་པའི་ཕྱིར་ན་ཁྱབ་སྟེ། དེ་ལྟར་གསུངས་པ་
ནི་ལྷག་བསམ་དང་ལྡན་པའི་སེམས་བསྐྱེད་སྦྱོར་བ་མི་ཟད་པ་དང་ལྡན་པའི་་་་་་
སེམས་བསྐྱེད་གཉིས་ཀ་ཚོགས་སྦྱོར་གཉིས་ཀར་བྱུང་བའི་དོན་ཡིན། ཞེས་མཁས་
པ་རྣམས་གསུངས་སོ། །སྦྱིན་པ་དང་ལྡན་པ་ནི། གཏེར་ལྟ་བུ་སྟེ། སེམས་ཅན་
ཐམས་ཅད་ཚིམ་པར་བྱེད་པའི་ཕྱིར། མདོ་ནི་སེམས་ཅན་སེར་སྣ་ཅན་རྣམས་
སྦྱིན་པ་ལ་འཇོག་པར་འདོད་པ་དང་། ཉན་ཐོས་དང་རང་སངས་རྒྱས་ཀྱི་སྦྱིན་
པ་རྣམས་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་བྱང་་་་་



་་
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 267.
ཆུབ་སེམས་དཔའ་ཆེན་པོས་ཤེར་ཕྱིན་ལ་བསླབ་པར་བྱའོ། །ཞེས་སོ། །ཚུལ་
ཁྲིམས་དང་ལྡན་པ་ནི། རིན་པོ་ཆེའི་འབྱུང་གནས་ལྟ་བུ་སྟེ། ཡོན་ཏན་ཀུན་གྱི་
གཞི་བྱེད་པའི་ཕྱིར། མདོ་ནི། ཚུལ་ཁྲིམས་འཆལ་སོགས་སོ། །བཟོད་པ་དང་
ལྡན་པ་ནི། རྒྱ་མཚོ་ལྟ་བུ་སྟེ། མི་འདོད་པ་ཐོག་ཏུ་བབས་པས་ཡིད་མི་འཁྲུགས་
པའི་ཕྱིར། མདོ་ནི། གནོད་སེམས་ཅན་སོགས་སོ། །བརྩོན་འགྲུས་དང་ལྡན་པ་
ནི། རྡོ་རྗེ་ལྟ་བུ་སྟེ། བདུད་ཀྱིས་ཐེག་ཆེན་ལས་མི་ཕྱེད་པའི་ཕྱིར། མདོ་ནི་ལེ་ལོ་
ཅན་ལ་སོགས་སོ། །བསམ་གཏན་དང་ལྡན་པ་ནི། རི་རབ་ལྟ་བུ་སྟེ། རྣམ་གཡེང་
གིས་ཏིང་ངེ་འཛིན་ལས་མི་བསྐྱོད་པའི་ཕྱིར། མདོ་ནི། སེམས་རྣམ་པར་གཡེང་
སོགས་སོ། །ཤེར་ཕྱིན་དང་ལྡན་པ་ནི། སྨན་ལྟ་བུ་སྟེ། སྒྲིབ་གཉིས་ཀྱི་ནང་ཞི་
བར་བྱེད་པའི་ཕྱིར། མདོ་ནི། ཤེས་རབ་འཆལ་སོགས་སོ། །ཐབས་དང་ལྡན་པ་
ནི། བཤེས་གཉེན་ལྟ་བུ་སྟེ། ཚད་མེད་བཞིས་སེམས་ཅན་མི་གཏོང་བའི་ཕྱིར།
མདོ་ནི། དགེ་བའི་རྩ་བ་ནི་སེམས་བསྐྱེད་པ་གཅིག་ཙམ་ཡང་ཐབས་མཁས་པས་
རྣམ་མཁྱེན་ཉིད་དུ་ཡོངས་སུ་བསྔོས་པས་མི་ཟད་པར་བྱེད་འདོད་སོགས་སོ། །
སྨོན་ལམ་དང་ལྡན་པ་ནི། ཡིན་བཞིན་གྱི་ནོར་བུ་ལྟ་བུ་སྟེ། མངོན་ཤེས་ལྔས་ཇི་
ལྟར་སྨོན་པའི་འབྲས་བུ་འགྲུབ་པའི་ཕྱིར། མདོ་ནི། སངས་རྒྱས་ཀྱི་སྐུ་སྒྲུབ་པར་
འདོད་སོགས་སོ། །སྟོབས་དང་ལྡན་པ་ནི། ཉི་མ་ལྟ་བུ་སྟེ། བསྡུ་དངོས་བཞིས་
གདུལ་བྱ་སྨིན་པར་བྱེད་པའི་ཕྱིར། མདོ་ནི། ཡོ་བྱེད་རྣམས་ཀྱིས་སེམས་ཅན་
རྣམས་ཀྱི་བསམ་པ་ཡོངས་སུ་རྫོགས་པར་བྱ་བར་འདོད་སོགས་སོ། །ཡེ་ཤེས་དང་
ལྡན་པ་ནི། དྲི་ཟའི་གླུ་ལྟ་བུ་སྟེ། སོ་རིག་བཞིས་གདུལ་བྱ་འདུམ་པར་བྱེད་པའི་
ཆོས་སྟོན་པའི་ཕྱིར། མདོ་ནི། སྦྱིན་པ་འདི་ལྟར་བྱིན་པས་ནི། ཡང་དག་པར་
རྫོགས་པའི་བྱང་ཆུབ་ཐོབ་པར་ནུས་སོ་ཞེས་ཤེས་སོ། །ཞེས་སོ། །མངོན་ཤེས་དང་
ལྡན་པ་ནི། རྒྱལ་བོ་ལྟ་བུ་སྟེ། རྟོན་པ་བཞིས་དུས་བཞིར་ཆུད་མི་ཟ་བའི་མཐུ་



• 268 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཐོགས་པ་མེད་པས་གཞན་དོན་གྲུབ་པའི་ཕྱིར། མདོ་ནི། ཟག་པ་ཟད་པའི་
མངོན་པར་ཤེས་པ་མངོན་སུམ་དུ་བྱ་བར་འདོད་ཅིང་ཡང་དག་པའི་མཐའ་་
མངོན་སུམ་དུ་མི་བྱ་བར་འདོད་སོགས་སོ། །བསོད་ནམས་དང་ཡེ་ཤེས་དང་ལྡན་
པ་ནི། བང་མཛོད་ལྟ་བུ་སྟེ། ཚོགས་གཉིས་ལས་ཡོན་ཏན་སྣ་ཚོགས་གང་འདོད་
འབྱུང་བའི་ཕྱིར། མདོ་ནི། སངས་རྒྱས་བཅོམ་ལྡན་འདས་ཉན་ཐོས་དང་བྱང་
ཆུབ་སེམས་དཔའ་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དེ་དག་་་་
ཐམས་ཅད་བསོད་སྙོམས་གཅིག་གིས་བྱེད་པར་བྱ་བར་འདོད་སོགས་སོ། །བྱང་
ཕྱོགས་སོ་བདུན་དང་ལྡན་པ་ནི། ལམ་པོ་ཆེ་ལྟ་བུ་སྟེ། འཕགས་པ་ཐམས་ཅད་ཀྱི་
གཤེགས་ཤུལ་ཡིན་པའི་ཕྱིར། མདོ་ནི། འདས་པ་དང་མ་བྱོན་པ་དང་ད་ལྟར་
བྱུང་བའི་སངས་རྒྱས་ཐམས་ཅད་ཀྱི་ཡོན་ཏན་རྗེས་སུ་ཐོབ་པར་འདོད་སོགས་སོ།།
སྙིང་རྗེ་ལྷག་མཐོང་ངམ་ཞིག་ལྷག་གཉིས་དང་ལྡན་པ་ནི། བཞོན་པ་ལྟ་བུ་སྟེ།
སྲིད་ཞིའི་མཐར་མི་ལྷུང་བར་མི་གནས་པའི་སར་བདེ་བླག་ཏུ་འགྲོ་བའི་ཕྱིར།
མདོ་ནི། ཉན་ཐོས་དང་རང་སངས་རྒྱས་ཀྱི་སྔོན་དུ་འགྲོ་བར་འདོད་སོགས་སོ། །
གཟུངས་དང་སྤོབས་པ་དང་ལྡན་པ་ནི། བཀོད་མའི་ཆུ་ལྟ་བུ་སྟེ། ཐོས་ཟིན་དང་
ཐོས་འགྱུར་གྱི་ཆོས་འཛིན་པས་མི་ཟད་པའི་ཕྱིར། མདོ་ནི། སངས་རྒྱས་བཅོམ་
ལྡན་འདས་རྣམས་ཀྱིས་བཤད་པ་དང་འཆད་པ་དང་འཆད་པར་འགྱུར་བ་གང་་་
ཇི་སྙེད་པ་འདི་ལྟ་སྟེ། མདོ་དང་ཞེས་པ་ནས་ཉན་ཐོས་དང་རང་སངས་རྒྱས་
ཀྱིས་མ་ཐོས་པ་གང་ཡིན་པ་དེ་གཟུང་བར་འདོད་སོགས་སོ། །ཆོས་ཀྱི་སྡོམ་
བཞིའི་དགའ་སྟོན་དང་ལྡན་པ་ནི། སྒྲ་སྙན་ལྟ་བུ་སྟེ། ཐར་འདོད་ཀྱི་གདུལ་བྱ་ལ་
ཆོས་ཀྱི་གཏམ་སྙན་པ་སྒྲོག་པའི་ཕྱིར། མདོ་ནི། སེམས་ཅན་གང་དག་སངས་
རྒྱས་ཀྱི་ཞིང་སྣ་ཚོགས་སུ་སྐྱེས་པར་གྱུར་བ་དེ་དག་ཐམས་ཅད་ལས་སངས་རྒྱས་་་་
ཀྱི་སྒྲ་དང་ཆོས་ཀྱི་སྒྲ་དང་དགེ་འདུན་གྱི་སྒྲ་ཡང་དག་པར་སྒྲོག་པར་འདོད་པ་་་་་



་་
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
269.
དང༌། སེམས་ཅན་དེ་དག་ཡང་དག་པའི་ལྟ་བ་ལ་སྦྱར་བར་འདོད་སོགས་སོ། །
བགྲོད་པ་གཅིག་པའི་ལམ་དང་ལྡན་པ་ནི། ཆུ་བོའི་རྒྱུན་ལྟ་བུ་སྟེ། གཞན་དོན་ལ་
རིས་སུ་མ་ཆད་པ་དང་རང་གི་རང་གིས་རྒྱུན་མི་འཆད་པར་འཇུག་པའི་ཕྱིར།
མདོ་ནི། མུན་པའི་མཐུས་ལྡོངས་པར་གྱུར་བའི་སེམས་ཅན་གང་ཡིན་པ་དེ་དག་
མིག་གིས་གཟུགས་མཐོང་བར་བྱ་བར་འདོད་སོགས་སོ། །ཆོས་ཀྱི་སྐུ་དང་ལྡན་པ་
ནི། སྤྲིན་ལྟ་བུ་སྟེ། ཐབས་ལ་མཁས་པའི་མཛད་ཆེན་བཅུ་གཉིས་ཀྱིས་མ་དག་
པའི་གདུལ་བྱའི་ཕན་བདེའི་ལོ་ཏོག་སྨིན་པར་མཛད་པའི་ཕྱིར། མདོ་ནི། ཤཱ་
རིའི་བུ། གཞན་ཡང་བྱང་ཆུབ་སེམས་དཔའ་ཆེན་པོ་དེ་བཞིན་གཤེགས་པའི་
སྤྱོད་ལམ་སྟོན་པར་འདོད་པ་དང་། དེ་བཞིན་གཤགས་པའི་སྤྱོད་པ་དང༌། ཚུལ་
རྣམ་པར་དག་པ་དང་། དེ་བཞིན་གཤེགས་པའི་སྐུའི་འཕྲིན་ལས་དང་གསུང་གི་
འཕྲིན་ལས་དང་ཐུགས་ཀྱི་འཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་བ་དག་་་་
དང༌། གླང་བོ་ཆེའི་ལྟ་སྟངས་ཀྱིས་ལྟ་བར་འདོད་པས་ཤེར་ཕྱིན་ལ་བསླབ་པར་
བྱའོ། །འདིའི་མདོ་རྣམས་ནི་ཕར་ཕྱིན་ལུང་གི་སྙེ་མ་ལྟར་དྲངས་པ་ཡིན་ནོ། །
11 དབྱིག་འགྲེལ་ལས། དཔེ་ཉི་ཤུ་རྩ་གཉིས་དང་ལྡན་པའི་སེམས་བསྐྱེད་པ་
འདི་ནི་འཕགས་པ་བློ་གྲོས་མི་ཟད་པའི་མདོ་ལས་མི་ཟད་པ་ཉིད་འབྱུང་བ་དང་་་
སྦྱར་བར་ཁོང་དུ་ཆུད་པར་བྱའོ། ཞེས་གསུངས་པ་ལྟར། སེམས་བསྐྱེད་འདི་དག་
བློ་གྲོས་མི་ཟད་པའི་མདོ་ལས་བཤད་པའི་མི་ཟད་པ་བརྒྱད་ཅུ་དང་སྦྱོར་དགོས་་་
ལ། མི་ཟད་པ་བརྒྱད་ཅུ་ཡོད་དེ། དག་ལྡན་ལས། སེམས་བསྐྱེད་བསམ་སྦྱོར་
ལྷག་བསམ་དང༌། །ཕ་རོལ་ཕྱིན་དྲུག་ཚད་མེད་དང༌། །མངོན་པར་ཤེས་དང་
བསྡུ་དངོས་བཞི། །སོ་སོ་རིགས་རྟོན་ཚོགས་གཉིས་དང༌། །བྱང་ཆུབ་ཕྱོགས་
མཐུན་ཞི་གནས་སོགས། །གཟུང་སོགས་ཆོས་ཀྱི་མདོ་བཤད་དང༌། །བགྲོད་
གཅིག་ཐབས་ལ་མཁས་པའོ། །ཞེས་གསུངས་པ་ལྟར། སེམས་བསྐྱེད་མི་ཟད་པ་



• 270. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་དེ་བཞིན་དུ་བསམ་པ་དང༌། སྦྱོར་བ་དང་། ལྷག་བསམ་དང་། ཕྱིན་དྲུག་
དང་། ཚད་མེད་བཞི་དང༌། མངོན་ཤེས་ལྔ་དང་། བསྡུ་དངོས་བཞི་དང་། སོ་
རིག་བཞི་དང༌། རྟོན་བཞི་དང་། ཚོགས་གཉིས་དང༌། བྱང་ཕྱོགས་སོ་བདུན་
དང༌། ཞི་ལྷག་གཉིས་དང༌། གཟུངས་སྤོབས་གཉིས་དང༌། ཆོས་ཀྱི་སྡོམ་བཞི་
དང༌། བགྲོད་པ་གཅིག་པའི་ལམ་དང་། ཐབས་མཁས་མི་ཟད་པ་སྟེ་བརྒྱད་ཅུ་
ཡོད་པའི་ཕྱིར། བརྒྱད་ཅུ་འདྲེན་ཚུལ་འདི་ལྟར་འཐད་དེ། བློ་གྲོས་མི་ཟད་པའི་
མདོ་འགྲེལ་ལས། སེམས་བསྐྱེད་བསམ་དང་སྦྱོར་ལྡན་དང་། །ལྷག་བསམ་ཕ་
རོལ་ཕྱིན་པ་དྲུག །དུས་མདའ་དུས་མཚོ་དུས་ལགས་པ། །སུམ་ཅུ་རྩ་བདུན་ལག་
རྐང་མཚོ། །བཅུ་ཚན་བཅུ་གཉིས་ཐ་མ་གཉིས། །མི་ཟད་པ་ནི་བརྒྱར་ཅུར་
བཤད། །ཞེས་གསུངས་པའི་ཕྱིར། དེ་ལྟར་སེམས་བསྐྱེད་དང་པོ་བཅུ་དང་ཐ་མ་
བདུན་སྟེ་བཅུ་བདུན་ནི་མི་ཟད་པ་སོ་སོ་དང་རང་ལྡོག་ནས་སྦྱོར་ལ། །བཤེས་
གཉེན་ལྟ་བུ་སོགས་ལྔ་ནི་གཞི་ལྡོག་ནས་སྦྱོར་དགོས་སོ། ། ན་
སེམས་བསྐྱེད་ཉེར་གཉིས་ཀྱི་ས་མཚམས་ཡོད་དེ། དེ་ལ་དང་པོ་འདུན་ལྡན་
སོགས་གསུམ་ནི་ལས་དང་པོ་བའི་ས་ཚོགས་ལམ་ཆུང་འབྲིང་ཆེན་པོ་གསུམ་གྱིས་་
རིམ་བཞིན་བསྡུས་ཤིང༌། དེ་ནས་གཅིག་སྦྱོར་བ་དང་ལྡན་པ་ནི་ས་དང་པོར་
འཇུག་པའི་ལམ་སྦྱོར་ལམ་གྱིས་བསྡུས། དེ་ནས་སྦྱིན་པ་ནས་ཡེ་ཤེས་དང་ལྡན་
པའི་བར་བཅུ་ནི་རབ་དགའ་སོགས་ས་བཅུས་རིམ་བཞིན་བསྡུས་པས་གསེར་་་་་
ཕྲེང་ལྟར་ནའང་དང་པོ་མཐོང་ལམ་དང་ལྷག་མ་དགུ་སྒོམ་ལམ་གྱི་སྤྱོད་ཡུལ་ཅན་
ཏེ་སྐབས་དེར་ཡོད་པ་དང༌། རྣམ་བཤད་ལྟར་ན་དང་པོ་མཐོང་སྒོམ་གཉིས་དང་
ལྷག་མ་སྒོམ་ལམ་གྱི་སྐབས་སུ་ཡོད་ལ། དེ་ནས་མངོན་ཤེས་དང་ལྡན་པ་སོགས་
ལྔ་ནི་གསེར་ཕྲེང་ལྟར་ན་ས་བཅུ་བ་དང་། རྣམ་བཤད་ལྟར་ན་དག་ས་གསུམ་གྱི་
ཁྱད་པར་གྱི་ལམ་གྱིས་བསྡུས། དེ་ནས་ཐ་མ་གསུམ་ནི་སྦྱོར་དངོས་མཇུག་གསུམ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 271 .
གྱི་སྒོ་ནས་སངས་རྒྱས་ཀྱི་སས་བསྡུས་པའི་ཕྱིར། དེ་ལ་སངས་རྒྱས་ཀྱི་སའི་སྦྱོར་
བ་ནི་རྒྱུན་མཐའི་བར་ཆད་མེད་ལམ་དང་། དངོས་དང་མཇུག་ནི་རིམ་བཞིན་
སངས་རྒྱས་ཀྱི་མཉམ་རྗེས་ལ་བྱེད་པར་རྒྱན་སྣང་ལས་བཤད་ཅིང་། ཨ་བྷ།
སོགས་གཞན་དག་གིས་སྐུ་གཉིས་སམ་ཡེ་ཤེས་ལྔའི་སྔ་མ་བཞི་ནི་དངོས་ཡིན་ལ།
སྤྲུལ་སྐུའམ་བྱ་གྲུབ་ཡེ་ཤེས་ནི་མཇུག་ཏུ་འདོད་པར་ཕར་ཕྱིན་ལུང་སྙེ་དང་གསེར་
ཕྲེང་དག་ལས་གསུངས་སོ། །
སྐབས་འདིར་ཁ་ཅིག སེམས་བསྐྱེད་ཉེར་གཉིས་ཀྱི་ཐ་མ་གསུམ་སངས་
རྒྱས་ཀྱི་སས་བསྡུས་པར་གསུངས་པ་ས་བཅུ་བ་ལ་དགོངས་ལ། སྐབས་འདིའི་
ཁྱད་པར་གྱི་ལམ་དག་ས་ཙམ་ལ་བྱེད་དེ། རྟོགས་དཀའི་སྣང་བ་ལས། རྫོགས་
པའི་སངས་རྒྱས་ཀྱི་ས་ན་སེམས་བསྐྱེད་མེད་དེ། སོགས་དང་། ཡ་མཐའི་ནི་ས་
བཅུ་བའོ། །ཞེས་དང༌། སེམས་བསྐྱེད་པ་ཐ་མ་གསུམ་ནི་སྦྱོར་བ་དང་དངོས་དང་
མཇུག་གི་དབྱེ་བས་སངས་རྒྱས་ཀྱི་སས་བསྡུས་སོ། །འདིར་སངས་རྒྱས་ཀྱི་ས་ནི་
རྫོགས་པའི་སངས་རྒྱས་ཀྱི་དབང་དུ་བྱས་པ་མིན་ཏེ། བྱང་སེམས་ཀྱི་དབང་དུ་
བྱས་པའི་ཕྱིར་རོ། །ཞེས་དང་། དེ་བས་ན་འགྲེལ་ཆེན་དུ་ནས། གཞན་དག་ནི་
རྒྱལ་བོ་ཆེན་པོ་དེ་དང་འདྲ་བ་ལ་སོགས་པ་སེམས་བསྐྱེད་པ་བརྒྱད་པོ་ཉིད་བྱང་་་
ཆུབ་སེམས་དཔའི་ས་ལས་ཁྱད་པར་གྱི་ལམ་གྱིས་བསྡུས་པ་ཉིད་ཡིན་ནོ། །ཞེས་
ཟེར་རོ། །ཞེས་པ་རང་ལུགས་ཡིན་པར་ཤིན་ཏུ་གསལ་ལོ། །སྒྲིབ་པ་སྤངས་པའི་
སེམས་བསྐྱེད་དུ་བཤད་པ་ནི་ཕལ་ཆེར་སྤངས་པ་ལ་དགོངས་པ་སྟེ། ཞེས་དང་།
ཁྱད་པར་གྱི་ལམ་ཨ“” ས། ས་བཅུ་བ་ལ་བཤད་ཀྱང་། འདིར་ནི་དག་ས་ཙམ་
ལ་བྱའོ། །ཞེས་གསུངས་པའི་ཕྱིར། ཞེས་ཟེར། །
ཡང་ཁ་ཅིག་ན་རེ། སེམས་བསྐྱེད་ཉེར་གཉིས་རྒྱུ་འབྲས་ཁོ་ན་ཡིན་ཏེ། ཕར་
ཕྱིན་མཐའ་དཔྱོད་ལས། སེམས་བསྐྱེད་ཉེར་གཉིས་ཀྱི་ས་མཚམས་ཡང་ཡོད་དེ།



272 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དང་པོ་གསུམ་གྱི་མ་མཐའ་ཚོགས་ལམ་ཆུང་འབྲིང་ཆེ་གསུམ་ནས་རིམ་གྱིས་ཐོབ།
བཞི་བ་སྦྱོར་ལམ་ནས་ཐོབ་སྦྱིན་པ་དང་ལྡན་པའི་དེ་ནས་ཡེ་ཤེས་ཀྱི་ཕར་ཕྱིན་་་་་
དང་ལྡན་པའི་དེ་བཅུ་ས་བཅུ་ལ་རིམ་གྱིས་ཐོབ། མངོན་ཤེས་དང་ལྡན་པ་སོགས་
ལྔ་ནི་ས་བཅུ་བའི་ཁྱད་པར་གྱི་ལམ་དུ་ཐོབ། ཐ་མ་གསུམ་ནི་སངས་རྒྱས་ཀྱི་སའི་
སྦྱོར་དངོས་མཇུག་གསུམ་གྱིས་རིམ་གྱིས་ཐོབ་པའི་ཕྱིར། ཞེས་གསུངས་པའི་ཕྱིར་
ཟེར། ཡང་ཁ་ཅིག་དེ་རྒྱུ་འབྲས་མ་ཡིན་པར་ཐལ། དང་པོ་གཉིས་རྒྱུ་འབྲས་མིན་
ལ། ཐ་མ་གཉིས་ཀྱང་རྒྱུ་འབྲས་མ་ཡིན་པའི་ཕྱིར། གསེར་ཕྲེང་ལས། ཕྱེ་བའི་ཐ་
དད་ནི་ཕལ་ཆེར་ངོ་བོ་ཐ་དད་དེ། སྔ་མ་གཉིས་ཕྱི་མ་རྣམས་ཀྱི་རྒྱུ་དང་། ཕྱི་མ་
གཉིས་སྔ་མ་རྣམས་ཀྱི་འབྲས་བུ་དང༌། བར་བ་རྣམས་སྔ་མ་སྔ་མ་རྒྱུ་དང་། ཕྱི་མ་
ཕྱི་མ་འབྲས་བུ་ཡིན་པས་སོ། །སྤྱིར་ནི་ངོ་བོ་ཐ་དད་པར་མ་ངེས་ཏེ། སེམས་
བསྐྱེད་ཀུན་ཀྱང་འདུན་ལྡན་ཡིན་པའི་ཕྱིར་རོ། །ཞེས་གསུངས་པའི་ཕྱིར། ཁྱབ་
སྟེ། ས་གསེར་ལྟ་བུའི་སེམས་བསྐྱེད་མ་ཐོབ་པའི་རིགས་ངེས་ཐེག་ཆེན་ཚོགས་
ལམ་པ་དབང་རྣོན་མེད་པ་གང་ཞིག་སྤྲིན་ལྟ་བུའི་སེམས་བསྐྱེད་མ་ཐོབ་པའི་
སངས་འཕགས་མེད་པའི་ཕྱིར། དང་པོ་དེར་ཐལ། ཐེག་ཆེན་རིགས་ངེས་དབང་
རྣོན་གྱིས་ཚོགས་ལམ་ཐོབ་པ་གྲངས་མེད་དང་པོའི་ཚོགས་ཀྱི་མགོ་བརྩམས་པ་་་་་
དུས་མཉམ་གང་ཞིག གྲངས་མེད་དང་པོའི་ཚོགས་ཀྱི་མགོ་བརྩམས་པའི་གང་
ཟག་ཡིན་ན། གསེར་ལྟ་བུའི་སེམས་བསྐྱེད་ཐོབ་པས་ཁྱབ་པའི་ཕྱིར། དང་པོ་
དེར་ཐལ། སྐབས་བཞི་བའི་བསྡུས་དོན་ལས། མཚན་ཉིད་བཞི་སོགས་སྒོམ་
མཐུས་འགའ་ཞིག་ལ། །ཐར་ཆ་གྲངས་མེད་ཚོགས་དང་མཉམ་འབྱུང་སྟེ། །ཞེས་
གསུངས་པའི་ཕྱིར། ཁྱབ་སྟེ། འགའ་ཞིག་ཅེས་པ་ཐེག་ཆེན་རིགས་ངེས་དབང་
རྣོན་ལས་གཞན་ལ་སྦྱོར་ཚུལ་མེད་པའི་ཕྱིར། གཉིས་པ་དེར་ཐལ། ཐེག་བསྡུས་
ལས། བཟང་དང་སྨོན་པའི་སྟོབས་ཅན་དང༌། །འདུན་ལྡན་ཁྱད་པར་འགྲོ་བ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 273.
ཡིན། །བྱང་ཆུབ་སེམས་དཔའི་གྲངས་མེད་གསུམ། །ཀུན་ཏུ་རྩོམ་པར་མཛད་པ་
ཡིན། །ཞེས་གསུངས་པའི་ཕྱིར། ཁྱབ་སྟེ། སྐབས་འདིའི་སྨོན་ལམ་སྟོབས་ཅན་
ཞེས་པ་གསེར་ལྟ་བུའི་སེམས་བསྐྱེད་མ་ཐོབ་ལ་མེད་པའི་ཕྱིར། གོང་གི་རྟགས་
གཉིས་པ་དེར་ཐལ། ཡོན་ཏན་མ་རྫོགས་པའི་སངས་འཕགས་མེད་པའི་ཕྱིར་
དང་། སྐབས་འདིའི་དངོས་མཇུག་གཉིས་རིམ་གྱིས་ཐོབ་པར་གསུངས་པ་གསེར་
ཕྲེང་ལས་དེ་ལ་དངོས་མཇུག་ནི་སངས་རྒྱས་ཀྱི་མཉམ་བཞག་དང་རྗེས་ཐོབ་ཏུ་་་་
རྒྱན་སྣང་བཞེད་ལ། ཞེས་གསུངས་པས་དེ་ལྟ་བུ་ལ་དགོངས་ཀྱི། གཞན་དུ་ན་མི་
རིགས་པའི་ཕྱིར་ཟེར། །
ཡང་ཁ་ཅིག་གིས། ། སངས་འཕགས་ལ་བྱང་ཆུབ་དོན་དུ་གཉེར་བྱེད་ཀྱི་
འདོད་པ་ཡོད་པར་ཐལ། དེ་ལ་ཐེག་ཆེན་སེམས་བསྐྱེད་ཡོད་པའི་ཕྱིར། འདོད་
མི་ནུས་ཏེ། དེ་རྟོག་པ་ཡིན་པའི་ཕྱིར་ཟེར་བ་ལ། ཡང་ཁ་ཅིག་གིས། དེ་ལ་ཁྱབ་
པ་མེད་པར་ཐལ། སྤྱིར་དོན་གཉེར་ཞེས་པ་དེ་གང་གིས་དོན་དུ་གཉེར་བྱེད་དང་
གང་ཞིག་དོན་དུ་གཉེར་བྱ་གཉིས་ཀར་འཇུག་ལ། དེས་ན་དེ་ལ་སྔ་མ་མེད་ཀྱང་
ཕྱི་མ་ཡོད་པར་ཁས་བླངས་པ་ལ་སྐྱོན་མེད་པའི་ཕྱིར་ཏེ། ཟླ་འོད་ལས། འོ་ན་
དོན་དུ་གཉེར་བའི་རྣམ་པར་རྟོག་པ་དང་ལྷན་ཅིག་རྒྱུ་བའི་སེམས་ནི་བཅོམ་ལྡན་
འདས་ལ་ཇི་ལྟར་འབྱུང་ཞེ་ན། ཞེས་དང་། དེ་ཉིད་ལས། བདེན་ཏེ་དོན་དུ་
གཉེར་བ་ནི་དོན་དུ་གཉེར་བར་བྱེད་པ་ཅན་གྱི་བྱེད་པ་པོའི་ཆོས་ཏེ། ཇི་ལྟར་
རིགས་པར་སྔོན་གྱི་སོ་སོ་བ་རྣམས་སོ། །དོན་དུ་གཉེར་བར་བྱ་ཉིད་དང་འདོད་
པར་བྱ་བ་ཉིད་ནི་ལས་ཀྱི་ཆོས་ཏེ་མཆོག་གི་སེམས་སོ། །ཞེས་དང༌། གསེར་ཕྲེང་
ལས། དོན་དུ་གཉེར་བྱེད་ཀྱི་སེམས་རྟོགས་བཅས་མེད་ཀྱང་དོན་དུ་གཉེར་བྱའི་
སེམས་རྟོག་མེད་ཡོད་པར་བཤད་དོ། །ཞེས་གསུངས་པའི་ཕྱིར། ཞེས་ཟེར། ཁ་
ཅིག་གིས། མངོན་ཤེས་དང་མཚུངས་ལྡན་གྱི་སེམས་བསྐྱེད་ས་བཅུ་བའི་ཁྱད་



： 274. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པར་གྱི་ལམ་གྱི་གནས་སུ་ཐོབ་པར་ཐལ། འགྲེལ་བར་དེའི་འོག་ཏུ་ལྔ་ནི་ཁྱད་
པར་གྱི་ལམ་གྱིས་བསྡུས་སོ། །ཞེས་གསུངས་པའི་ཕྱིར། འདོད་ན། སློབ་པའི་
སེམས་བསྐྱེད་དེ་ལ་མངོན་སུམ་དང་མཚུངས་ལྡན་གྱི་སེམས་བསྐྱེད་ཡོད་པར་་་་་
ཐལ། དེ་ལ་མངོན་ཤེས་དང་མཚུངས་ལྡན་གྱི་སེམས་བསྐྱེད་ཡོད་པའི་ཕྱིར།
འདོད་ན། སློབ་པའི་སེམས་བསྐྱེད་དེ་ལ་མངོན་སུམ་དང་མཚུངས་ལྡན་གྱི་རྟོག་
པ་ཡོད་པར་ཐལ། འདོད་པའི་ཕྱིར་ཟེར་བ་ལ། དཔྱོད་ལྡན་འགའ་ཞིག་གིས།
མ་ཁྱབ་ཟེར་བ་ལྟར་རུང་ངམ་སྙམ་སྟེ། ཡིག་ཆ་རྙིང་བར། ཡང་ཁོ་ན་རེ། སློབ་
ལམ་ན་མངོན་ཤེས་དང་མཚུངས་ལྡན་གྱི་སེམས་བསྐྱེད་ཡོད་པར་ཐལ། དེ་ན་
སེམས་བསྐྱེད་དང་པོ་བཅུ་དགུ་བོ་ཡོད་པའི་ཕྱིར། འདོད་ན། སློབ་ལམ་ན་
མངོན་སུམ་དང་མཚུངས་ལྡན་གྱི་སེམས་བསྐྱེད་ཡོད་པར་ཐལ། འདོད་པའི་ཕྱིར།
འདོད་ན། སློབ་ལམ་ན་མངོན་སུམ་དང་མཚུངས་ལྡན་གྱི་རྟོག་པ་ཡོད་པར་ཐལ།
འདོད་པ་གང་ཞིག སློབ་པའི་རྒྱུད་ཀྱི་སེམས་བསྐྱེད་ཡིན་ན་རྟོག་པ་ཡིན་དགོས་
པའི་ཕྱིར་ན་མ་ཁྱབ་སྙམ། ཞེས་གསུངས་པའི་ཕྱིར། ཞེས་ཟེར་བས་དཔྱད་བྱའོ། །
གདམས་ངག་གི་སྐོར།
དྲི་བ། གདམས་ངག་གི་མཚན་ཉིད་གང༌།
ལན། ཐར་ལམ་ཕྱིན་ཅི་མ་ལོག་པར་སྟོན་པའི་རྗོད་བྱེད་རྣམ་དག་དེ།
གདམས་ངག་གི་མཚན་ཉིད། དབྱེ་ན། ཐེག་པ་ཆེ་ཆུང་གི་གཉིས་ཡོད། ཐེག་
ཆེན་གྱི་ལམ་འབྲས་གང་རུང་བརྗོད་བྱའི་གཙོ་བོར་སྟོན་པའི་རྗོད་བྱེད་རྣམ་དག་་
དེ། ཐེག་ཆེན་གྱི་གདམས་ངག་གི་མཚན་ཉིད། ཐེག་དམན་གྱི་ལམ་འབྲས་གང་
རུང་བརྗོད་བྱའི་གཙོ་བོར་སྟོན་པའི་རྗོད་བྱེད་རྣམ་དག་དེ། ཐེག་དམན་གྱི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
275.
གདམས་ངག་གི་མཚན་ཉིད། སྐབས་འདིར་དངོས་སུ་བསྟན་པའི་ཐེག་ཆེན་གྱི་
ལམ་འབྲས་གང་རུང་བརྗོད་བྱའི་གཙོ་བོར་སྟོན་པའི་རྗོད་བྱེད་རྣམ་དག་དེ།
སྐབས་འདིར་དངོས་སུ་བསྟན་པའི་ཐེག་ཆེན་གྱི་གདམས་ངག་གི་མཚན་ཉིད།
དེ་ལ་དབྱེ་ན། སྒྲུབ་པའི་ངོ་བོ་ལ་གདམས་པ་དེའི་དམིགས་པ་ལ་གདམས་པ།
དེའི་རྟེན་དཀོན་མཆོག་གསུམ་ལ་གདམས་པ་དེ་བཞིན་དུ་བརྩོན་འགྲུས་གསུམ་་་་
ལ་གདམས་པ་གསུམ་དང༌། སྤྱན་ལྔ་དང༌། མངོན་ཤེས་དྲུག་དང་། མཐོང་ལམ་
དང༌། སྒོམ་ལམ་ལ་གདམས་པ་དང་བཅུ་ཡོད་པའི་ཕྱིར། ཡང་དེ་ལ་གདམས་
པའི་གདམས་ངག་དང༌། རྗེས་བསྟན་གྱི་གདམས་ངག་གཉིས་ཡོད། རང་གི་ཆེད་
དུ་བྱ་བའི་གདུལ་བྱས་སྔར་ཐོབ་པའི་ཡོན་ཏན་གོང་འཕེལ་དུ་འདོམས་པའི་་་་་་་
གདམས་ངག་དེ། དང་པོའི་མཚན་ཉིད། རང་གི་ཆེད་དུ་བྱ་བའི་གདུལ་བྱ་ལ་
སྔར་མ་ཐོབ་པ་ཐོབ་ཕྱིར་དུ་འདོམས་པའི་གདམས་ངག་དེ། གཉིས་པའི་མཚན་
ཉིད། འདིར་བསྟན་གདམས་ངག་བཅུ་ལམ་སོ་སོ་ལ་སྦྱོར་ཚུལ་ནི། ཕར་མཆན་
ལས། ཚོགས་ལ་གསུམ་དང་སྦྱོར་ལ་ལྔ། །མཐོང་སྒོམ་གཉིས་ལ་རེ་རེའོ། །ཞེས་
གསུངས་པ་ལྟར། དང་པོ་གསུམ་ཚོགས་ལམ་ལ་འདོམས་པའི་གདམས་ངག དེ་
ནས་ལྔ་སྦྱོར་ལམ་ལ་འདོམས་པའི་གདམས་ངག ཐ་མ་གཉིས་མཐོང་ལམ་དང་
སྒོམ་ལམ་ལ་འདོམས་པའི་གདམས་ངག་ཏུ་འཇོག་གོ །
དེ་ལྟར་འཇོག་པའི་རྒྱུ་མཚན་ཡང་། ཕར་ཕྱིན་མཆན་འགྲེལ་སོགས་ལས་
བརྩམས་པའི་དྲིས་ལན་ལས། དང་པོ་གསུམ་ཐེག་ཆེན་སྒྲུབ་པ་སྤྱི་ལ་སྦྱར་ཞིང་
དེས་གདམས་པ་ལྟར་གཙོ་བོར་ཉམས་སུ་ལེན་པ་ཚོགས་ལམ་ནས་ཡོད་པས་་་་་་
ཚོགས་ལམ་དང་། དེ་ནས་ལྔ་སྦྱོར་ལམ་ལ་སྦྱར་བ་དེ་ལྔ་སྒྲུབ་པ་མི་ཉམས་པ་
དང་། འཕེལ་བ་དང་། ཐེག་དམན་དུ་མི་ལྟུང་བ་དང། སྒྲུབ་པར་རང་དབང་དུ་
འཇུག་པ་དང་། མྱུར་དུ་རྫོགས་པའི་རྒྱུར་གསུངས་ལ། སྦྱོར་ལམ་ནས་ཕྱིར་མི་



276 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ལྡོག་པའི་རྟགས་སོགས་ཐོབ་པས་དེ་དག་གི་རྒྱུར་འགྱུར་ཚུལ་ཁྱད་པར་བ་ཞིག་་་་
ཡོང པས་ཡིན་ནམ་སྙམ་སྟེ་འགྲེལ་བར་མི་ལྡོག་པར་འགྲོ་བའི་རྒྱུ་གང་ཡིན་པ་་་་་་
སོགས་གསུངས་སོ། །ཞེས་གསུངས་པ་ལྟར་ཡིན་ནམ་སྙམ་མོ། །
འགྲེལ་བཤད་ཚིགས་གསལ་ལས། སྒྲུབ་པ་ལ་འདོམས་པ་ལ་སོགས་པ་འདི་
དག་ལས་དང་པོ་ནི་ཚོགས་ཀྱི་ལམ་དང་སྦྱོར་བའི་ལམ་ལ་གདམས་པའོ། །ལྷག་
མ་འདེན་པ་ནས་བརྩམས་ཏེ་མངོན་པར་ཤེས་པ་ལ་ཐུག་པའི་བར་ནི་ངེས་པར་་་
འབྱེད་པའི་ཆ་དང་མཐུན་པའི་གནས་སྐབས་སོ། །ལྷག་མ་གཉིས་ནི་གོ་སླའོ། །
ཞེས་གསུངས་པ་ལྟར། སྒྲུབ་པ་ལ་འདོམས་པའི་གདམས་ངག་དེ་ཚོགས་སྦྱོར་
གཉིས་ལ་འདོམས་པའི་གདམས་ངག་དེ་ནས་བདུན་སྦྱོར་ལམ་ལ་འདོམས་པའི་་་་
གདམས་ངག་ཏུ་བཞག་པས་བརྟག་གོ །གདམས་པའི་གདམས་ངག་དང་། རྗེས་
བསྟན་གྱི་གདམས་ངག་དེ་གཉིས་ཀྱི་འཇོག་ཚུལ་ཉི་སྣང་གི་ཚིག་ཟིན་ལྟར་ལས་་་་
འཇོག་ཚུལ་གཞན་ཡང་ཡོད་དེ། ཉ་དཔོན་ཊཱི ཀར། ཉན་སར། སེམས་དང་ཤེས་
རབ་ཀྱི་བསླབ་པ་ལ་འདོམས་པ་གདམས་པ། ཚུལ་ཁྲིམས་ལ་འདོམས་པ་རྗེས་
བསྟན་དུ་བཤད་དོ། །ཞེས་གསུངས་པ་ལྟར་ཉན་ས་ལས་ཀྱང་གསུངས་ལ། ཉན་
ས་ལས་གསུངས་ཚུལ་ནི། དེ་ཉིད་ལས། ཇི་ལྟར་ན་འདོམས་པར་བྱེད་པ་ཡིན་ཞེ་
ན། རབ་ཏུ་དབེན་པ་དང་། ནང་དུ་ཡང་དག་འཇོག་པ་དང༌། རྣལ་འབྱོར་
དང་། ཡིད་ལ་བྱེད་པ་དང་། ཞི་གནས་དང་། ལྷག་མཐོང་ལ་དུས་དུས་སུ་རྗེས་
སུ་མཐུན་པའི་གདམས་ངག་སྦྱིན་པར་བྱེད་པ་དང༌། དུས་དུས་སུ་དེ་དང་ལྡན་
པའི་གཏམ་ཟེར་ཏེ། ཞེས་པ་ནས། དེ་ལྟར་ན་འདོམས་པར་བྱེད་པ་ཡིན་ནོ། །ཇི་
ལྟར་ན་རྗེས་སུ་སྟོན་པའི་ཕྱེད་པ་ཡིན་ཞེ་ན། སྟོན་པའི་བསྟན་པའི་ཆོས་འདུལ་
བས་ཡང་དག་པར་རྗེས་སུ་སྟོན་པར་བྱེད་པ་དང་། མཁན་པོའམ། སློབ་དཔོན་
ནམ། ཆོས་མཐུན་པའི་བླ་མའམ། བླ་མ་ལྟ་བུར་གྱུར་པས་རྩོད་པ་གང་ཡིན་རུང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
• 277 •
བ་ཞིག་བྱུང་ཞིང་འདས་པར་རིག་ནས། དེ་ལ་དུས་དུས་སུ་སྨོད་པར་བྱེད། ཆད་
པས་གཅོད་པར་བྱེད། སྤོང་བར་བྱེད་པ་དང་། ཡང་ཆོས་དང་མཐུན་པས་
ལོངས་སྤྱོད་མཉམ་པར་བློན། གང་བྱ་བ་འཛིན་དུ་འཇུག་ཅིང་སྡུད་པར་བྱ་བ་
དང༌། བྱ་བ་དང་བྱ་བ་མ་ཡིན་པ་ལྷག་པར་སྤྱད་པར་བྱ་བ་དང་། ལྷག་པར་སྤྱད་
པའི་མི་བྱ་བའི་ཕྱིར། ལྷག་པར་སྤྱད་པ་དང། ལྷག་པར་མ་སྤྱད་པ་ཡང་བསྟན་
ཅིང་། རྗེས་སུ་སྟོན་པར་བྱེད་པ་ཡིན་ཏེ། དེ་ལྟར་རྗེས་སུ་སྟོན་པར་བྱེད་པ་ཡིན་
ནོ། །ཞེས་གསུངས་པ་དེ་ཡིན་ནོ། །
ཡང་རྒྱན་གྱི་འགྲེལ་བ་འགའ་ཞིག་ནས་གདམས་པའི་གདམས་ངག་གི་ངོ་བོ་
ནི། གཙོ་ཆེར་བསྒོམ་ཚུལ་གྱི་ངོ་བོ་ཕྱིན་ཅི་མ་ལོག་པར་སྟོན་པའི་ངག་ཡིན་ལ།
དེ་ལ་དབྱེ་ན་བརྒྱད་ཡོད་ལ། བསྡུ་ན་རྣམ་པ་གསུམ་ཡིན་པར་བྱང་ས་ལས་
གསུངས་པར་བཤད་དེ། དེ་དག་བྱང་སར་གསུངས་ཚུལ་ནི། དེ་ཉིད་ལས།
གདམས་ངག་གང་ཞེ་ན། མདོར་བསྡུ་ན་རྣམ་པ་བརྒྱད་རིགས་པར་བྱ་སྟེ། ཞེས་
པ་ནས། འགྲོགས་པའི་རྒྱུས་སེམས་བཙལ་ནས་མཁྱེན་ཏོ། །སེམས་བཙལ་ནས་
དབང་བོ་བཙལ་ཏེ་མཁྱེན་ཏོ། །དབང་བོ་བཙལ་ནས་བསམ་པ་བཙལ་ཏེ་མཁྱེན་
ཏོ། །བསམ་པ་བཙལ་ནས་བག་ལ་ཉལ་བཙལ་ཏེ་མཁྱེན་ཏོ། །བག་ལ་ཉལ་བཙལ་
ནས་ཅི་རིགས་ཅི་འོས་པར་འཇུག་པའི་སྒོ་སྣ་ཚོགས་དག་དུ་ཡང་ན་ནི་མི་སྡུག་་་་
པའམ་ཡང་ན་ནི་བྱམས་པའམ། ཡང་ན་ནི་རྐྱེན་འདི་བ་ཉིད་ཀྱིས་ཏེན་ཅིང་
འབྲེལ་བར་འབྱུང་བའམ། ཡང་ན་ནི་ཁམས་རབ་ཏུ་དབྱེ་བའམ། ཡང་ན་ནི་
དབུགས་འབྱུང་བ་དང་རྔུབ་པ་དྲན་པས་འཛུད་པར་མཛད་དོ། །ཅི་རིགས་ཅི་
འོས་པར་འཇུག་པའི་སྒོ་དག་ལ་བཙུད་ནས་ལེགས་པར་བཟུང་བ་མ་ཡིན་པའི་་་་
རྟག་པའི་མཐའ་གཉེན་པོར་དབུ་མའི་ལམ་སྟོན་པ་དང་། ལེགས་པར་བཟུང་བ་
མ་ཡིན་པའི་ཆད་པའི་མཐའི་གཉེན་པོར་དབུ་མའི་ལམ་སྟོན་པ་དང་། མ་བྱས་



• 278 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་ལ་འོས་སོ་སྙམ་པའི་མངོན་པའི་ང་རྒྱལ་འདོར་དུ་བཞུག་པ་དང་། མ་ཐོབ་པ་
དང་། མ་རེག་པ་དང་། མངོན་སུམ་དུ་མ་བྱས་པ་ལ་མངོན་སུམ་དུ་བྱས་སོ་སྙམ་
པའི་མངོན་པའི་ང་རྒྱལ་འདོར་དུ་འཇུག་པའོ། །གདམས་ངག་རྣམ་པ་བརྒྱད་པོ་
དེ་དག་ཀྱང་མདོར་བསྡུ་ན་གནས་གསུམ་གྱི་བསྡུས་པར་རིག་པར་བྱའོ། །ཞེས་
དང༌། ཡང་དེ་ཉིད་ལས། དེ་ལ་རྗེས་སུ་བསྟན་པ་གང་ཞེ་ན། དེ་ནི་རྣམ་པ་ལྔར་
རིག་པར་བྱ་སྟེ། ཁ་ན་མ་ཐོ་བ་དང་བཅས་པ་ཀུན་ཏུ་སྤྱོད་པ་འགག་པ་དང་། ཁ་
ན་མ་ཐོ་བ་མེད་པ་ཀུན་ཏུ་སྤྱོད་པ་གནང་བ་དང༌། དགག་པ་དང༌། གནང་བའི་
ཆོས་རྣམས་ལ་འཁྲུལ་བར་ཀུན་ཏུ་སྤྱོད་པ་བསྐུལ་བ་དང་། ཡང་དང་ཡང་དུ་མ་
གུས་པར་གྱུར་ཏེ། འཁྲུལ་བ་ལ་རྙོག་པ་མེད་པ་དང༌། མི་མཐུན་པ་མེད་པ་དང་
སྣུམ་པས་བསམ་པས་སྨྲ་དབབ་པས་དྲན་པར་བྱེད་དུ་གཞུག་པ་དང༌། ཡང་དག་
པར་ཞུགས་པ་ལ་དགག་པ་དང་། གནང་བའི་ཆོས་རྣམས་ལས་ཡོན་ཏན་ཡང་
དག་པ་དང་དགའ་བ་བསྙད་པས་ཡང་དག་པར་དགའ་བར་བྱའོ། བྱང་ཆུབ་
སེམས་དཔའི་རྗེས་སུ་བསྟན་པ་འདི་ནི་མདོར་བསྡུ་ན་རྣམ་པ་ལྔར་རིག་པར་བྱ་་་་
སྟེ། འདི་ལྟ་སྟེ། དགག་པ་དང་། གནང་བ་དང༌། བསྐུལ་བ་དང་། སྨྲ་དབབ་པ་
དང་། ཡང་དག་པར་དགའ་བར་བྱའོ། །ཞེས་གསུངས་པ་དེ་རྣམས་ཡིན་ནོ། །
འདིར་ཁ་ཅིག འདིར་བསྟན་གདམས་ངག་བཅུ་བོ་རེ་རེ་ལ་གདམས་ངག་
ཕལ་བ་དང་ཁྱད་པར་ཅན་གཉིས་གཉིས་མེད་དེ། འདིར་བསྟན་གདམས་ངག་
བཅུ་ཁ་དེ་གདམས་དག་ཁྱད་པར་ཅན་ཡིན་པའི་ཕྱིར། དེར་ཐལ། གསེར་ཕྲེང་
ལས། ཐེག་པ་ཆེན་པོའི་གདམས་ངག་ལ་ཡང་ཕལ་བ་དང་ཁྱད་པར་ཅན་གཉིས་
ལས་འདིར་བསྟན་པ་ནི་ཕྱི་མ་སྟེ་ཞེས་གསུངས་པའི་ཕྱིར། ཞེས་ཟེར། ཡང་ཁ་
ཅིག་སྤྱིར་འདིར་བསྟན་གདམས་ངག་བཅུ་བོ་དེ་གདམས་ངག་ཁྱད་པར་ཅན་་་་་་
ཡིན་ཀྱང་། དེ་བཅུ་བོ་གང་རུང་ལ་གདམས་ངག་ཁྱད་པར་ཅན་གྱིས་མ་ཁྱབ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
279.
པའི་ཕྱིར། དེ་ལྟ་མིན་ན། འདིར་བསྟན་སྒྲུབ་པ་ལ་གདམས་པའི་མདོའི་ཚིག་
ཟུར་གྱི་བྱང་སེམས་ཉིད་ཡོད་བཞིན་དུ་ཞེས་པའི་མདོ་དང༌། བྱང་སེམས་ཡང་
དག་པར་རྗེས་སུ་མི་མཐོང་ཞེས་པའི་མདོ་དང་། དེ་བཞིན་དུ་སྡུག་བསྔལ་ལ་
བརྩོན་ན་བརྩོན་ཞེས་བྱ་བའམ་མི་བརྩོན་ཞེས་བྱ་བར་ཡང་དག་པར་རྗེས་སུ་མི་་་་
མཐོང་ཞེས་པའི་མདོ་སོགས་ཕྱི་མ་རྣམས་ཀྱི་ཡང་ཟུར་རེ་རེ་ནས་ཆོས་ཅན།
གདམས་ངག་ཁྱད་པར་ཅན་ཡིན་པར་ཐལ། འདིར་བསྟན་གདམས་ངག་བཅུ་བོ་
གང་རུང་ཡིན་པའི་ཕྱིར། རྟགས་སླ། འདོད་མི་ནུས་ཏེ། ཐེག་ཆེན་རིགས་ཅན་
གྱི་གང་ཟག་འཚང་རྒྱ་བའི་ལམ་ཆ་ཚང་བར་བསྟན་པའི་གསུངས་རབ་མ་ཡིན་་་་
པའི་ཕྱིར། ཁྱབ་སྟེ། གདམས་ངག་ཁྱད་པར་ཅན་གྱི་དོན་དེ་ཡིན་པའི་ཕྱིར།
གསེར་ཕྲེང་ལས། ཐེག་ཆེན་གྱི་རིགས་ཅན་འཚང་རྒྱ་བའི་ལམ་ཆ་ཚང་བསྟན་
པའི་མདོ་དང་བསྟན་བཅོས་ཐམས་ཅད་གདམས་ངག་ཁྱད་པར་ཅན་ཡིན་ནོ། །
ཞེས་གསུངས་པའི་ཕྱིར། ཞེས་ཟེར། །
ཡང་ཁ་ཅིག གདམས་ངག་ཕལ་བ་དང་ཁྱད་པར་ཅན་དུ་འཇོག་ཚུལ་ཐེག་
ཆེན་རིགས་ཅན་འཚང་རྒྱ་བའི་ལམ་ཆ་ཚང་བསྟན་མི་བསྟན་གྱི་སྒོ་ནས་འཇོག་ན་
དེ་ལྟར་ཡིན་ཀྱང་། འཇོག་ཚུལ་གཞན་ཡང་ཡོད་དེ། སྟོན་པ་པོ་འཕགས་པས་
བསྟན་པ་ཁྱད་པར་ཅན་དང༌། སོ་སྐྱེས་བསྟན་པ་དེ་མིན་པ་དང༌། བརྗོད་བྱ་
དོན་དམ་བསྟན་པ་ཁྱད་པར་ཅན་དང་ཀུན་རྫོབ་བསྟན་པ་ཁྱད་པར་ཅན་མིན་་་་་
པར་འཇོག་ཚུལ་རྟོགས་དཀའི་སྣང་བ་ལས་གསུངས་པའི་ཕྱིར། དེ་ཉིད་ལས།
གདམས་ངག་ཁྱད་པར་ཅན་དང་ཁྱད་པར་ཅན་མིན་པ་ནི་སྟོན་པ་པོ་འཕགས་པ་
དང་སོ་སྐྱེ། བརྗོད་བྱ་དོན་དམ་དང་ཀུན་རྫོབ་སོགས་ཀྱིས་ཕྱེ་བ་ཅི་རིགས་སུ་
ཡོད་དོ། །ཞེས་གསུངས་པའི་ཕྱིར། ཞེས་ཟེར་བས་དཔྱད་པར་བྱ།།
འདིར་ཡང་ཁ་ཅིག འདིར་བསྟན་གདམས་ངག་བཅུ་བོ་རེ་རེ་ལ་གདམས་



. 280. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་གདམས་ངག་དང་རྗེས་བསྟན་གདམས་ངག་གཉིས་གཉིས་ཡོད་དེ། དེ་
གཉིས་དང་གདམས་ངག་གསུམ་ཁ་ཅིག་དོན་གཅིག་ཏུ་འདོད་པའི་ཕྱིར། ཡིག་
ཆར། དེས་ན་གདམས་ངག་དང་རྗེས་བསྟན་གཉིས་མི་འགལ་ཏེ། ཉི་ཁྲི་ལྟ་བུ་
རང་གདམས་ཡུལ་བྱང་སེམས་ཚོགས་ལམ་པའི་ཐོབ་ཟིན་ཚོགས་ལམ་ལ་ལྟོས་་་་་་
ནས་གདམས་ངག་དང་མ་ཐོབ་པའི་སྦྱོར་ལམ་སོགས་ལ་ལྟོས་ནས་རྗེས་བསྟན་་་་
གཉིས་ཀ་ཡིན་པའི་ཕྱིར། ཞེས་གསུངས་པའི་ཕྱིར་ཟེར་བ་ལ། ཡང་ཁ་ཅིག དེ་
གཉིས་ཀའི་ཆེད་དུ་བྱ་བའི་གདུལ་བྱ་དོན་གཅིག་ཡིན་པར་ཐལ། གདམས་ངག་
དེ་གཉིས་ཀ་དོན་གཅིག་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་
གཉིས་ཀྱི་ཆེད་དུ་བྱ་བའི་གདུལ་བྱའི་གཅིག་ལ་འཕགས་པ་ཡོད་ཅིང་ཅིག་ཤོས་ལ་
འཕགས་པ་མེད་པའི་ཁྱད་པར་འཐད་པའི་ཕྱིར། སྐབས་བཞི་བའི་ཡིག་ཆར།
གདམས་ངག་དང་རྗེས་བསྟན་གང་རུང་རེ་བྱས་ན་ཡོད་ཀྱང་གཉིས་ཀའི་དབང་་་
དུ་བྱས་ན་མེད་པར་ཤེས་དགོས་ཏེ། ཞེས་གསུངས་པའི་ཕྱིར། སྐབས་འདིའི་ཡིག་
ཆར་ཡང་། དོན་གཅིག་ཅེས་མ་གསུངས་པར་མི་འགལ་ཞེས་གསུངས་པ་ལ་གོ་རྒྱུ་
ཆེན་པོ་ཡོད་པའི་ཕྱིར། ཞེས་སོགས་ཟེར་བས་བརྟག་པར་བྱའོ། ། ། །
ཡང་ཁ་ཅིག་འདིར་བསྟན་གདམས་ངག་བཅུ་བོ་གང་རུང་ཡིན་ན། རང་
ནོད་པ་པོའི་རྟེན་གྱི་གང་ཟག་རང་ཉིད་ཉན་ཚེ་རྒྱུ་ཆོས་རྒྱུན་གྱི་ཏིང་ངེས་འཛིན་་་
ལ་བརྟེན་ནས་ནོད་པའི་ཁྱབ་པའི་ཕྱིར་ཏེ། གསེར་ཕྲེང་ལས། ནོད་པའི་རྟེན།
རྒྱུ་གང་ལ་ནོད་པ། ནོད་བྱའི་ངོ་བོ། ས་མཚམས་སོ། །ནས། གཉིས་པ་ནི། རྒྱན་
ལས། དེའི་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལས་ཞི་གནས་དང་། །
ཡེ་ཤེས་ཡངས་པ་ཐོབ་བྱའི་ཕྱིར། །གདམས་ངག་རྒྱ་ཆེན་རྙེད་པར་འགྱུར། །ཞེས་
པ་ལྟར་ཆོས་རྒྱུན་གྱི་ཏིང་ངེ་འཛིན་ལ་བརྟེན་པས་སོ། །ཞེས་གསུངས་པའི་ཕྱིར་
ཟེར་བ་ལ། ཁ་ཅིག་གིས་མ་ཁྱབ་སྟེ། འཇིག་རྟེན་གྱི་ཁམས་དུ་མར་ཕྱིན་ཏེ་སངས་



བ་ཏུ་
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 281 ，
རྒྱས་དཔག་ཏུ་མེད་པ་ལས་ཐེག་ཆེན་གྱི་གདམས་ངག་ཁྱད་པར་ཅན་ཉན་པ་ལ་་་
ཆོས་རྒྱུན་གྱི་ཏིང་ངེ་འཛིན་ཐོབ་དགོས་པར་བཤད་པ་དང་། ཐེག་ཆེན་གྱི་
གདམས་ངག་ཁྱད་པར་ཅན་སངས་རྒྱས་དངོས་ལ་ཉན་པ་ལ་ཆོས་རྒྱུན་གྱི་ཏིང་ངེ་
འཛིན་དང་ཐེག་ཆེན་ཚོགས་ལམ་ཆེན་པོ་ཐོབ་དགོས་ཞེས་པའི་དོན་ཡིན་པའི་་་་་
ཕྱིར་ཏེ། གསེར་ཕྲེང་ལས། དེ་ཡང་སངས་རྒྱས་དངོས་ལ་ཉན་ན་ཚོགས་ལམ་
ཆེན་པོར་སོན་པ་ཞིག་དགོས་ཏེ། སོགས་གསུངས་པའི་ཕྱིར་ཟེར་བ་ལ། ཡང་ཁ་
ཅིག་མ་ཁྱབ་སྟེ། དེ་ལྟར་མ་ཁྱབ་པ་རྣམ་བཤད་སྙིང་བོའི་རྒྱན་ལས་གསུངས་པའི་
ཕྱིར། དེ་ཉིད་ལས། ཚོགས་ལམ་ཆེན་པོ་ནས་ཆོས་རྒྱུན་གྱི་ཏིང་ངེ་འཛིན་ཐོབ་
པས་མཆོག་གི་སྤྲུལ་བའི་སྐུ་ལས་དངོས་སུ་གདམས་ངག་ཉན་ནུས་པས་ཁྱབ་པའི་་
དབང་དུ་བྱས་པ་ཡིན་གྱི། སྤྱིར་ནི་ལམ་དུ་མ་ཞུགས་པས་ཀྱང་དེ་ལས་ཐེག་ཆེན་
གྱི་ངག་དངོས་སུ་ཉན་ནུས་ན། ཚོགས་ལམ་ཆུང་ངུ་ནས་ཡོད་པ་སྨྲ་མི་དགོས་
པའི་ཕྱིར་རོ། །ཞེས་གསུངས་པའི་ཕྱིར་ཞེས་ཟེར་བས་དཔྱད་པར་བྱ།
ཡང་ཚོགས་ལམ་ཆེན་པོ་ཐོབ་ན་ཆོས་རྒྱུན་གྱི་ཏིང་ངེ་འཛིན་ཐོབ་པའི་ཁྱད་་་
པ་ཡོད་མེད་ལ་རྟོགས་དཀའི་སྣང་བར། འདི་ཡང་མ་མཐའ་ཚོགས་ལམ་ཆེན་པོ་
ནས་ཐོབ་སྲིད་དོ། །ཞེས་གསུངས་པ་དང་། མཁས་དབང་འགའ་ཞིག་གིས།
ཚོགས་ལམ་ཆེན་པོ་ཐོབ་ན་ཆོས་རྒྱུན་གྱི་ཏིང་ངེ་འཛིན་ཐོབ་པའི་ཁྱབ་པ་ལ་་་་་་་
གསལ་ཁ་མེད་པར་གསུངས་པ་སོགས་ལ་དཔག་ན་དཔྱད་རྒྱུ་ཅུང་ཟད་ཡོད་སྙམ་་་
མོད། འོན་ཀྱང་། བེའུ་བུམ་སྔོན་པོ་ལས། རྟག་ཏུ་ངུ་ཡི་གཏམ་གྱིས་དེ་ཤེས། །
དང་བོ་ཚོགས་ལམ་སྒྲ་ལ་ཉན་ཕྱིར། །ཆོས་རྒྱུན་ཏིང་འཛིན་མ་སྐྱེས་དེས་ཤེས། །
མཐོ་ན་ལོ་གཅིག་ལྔ་བརྒྱའི་ལམ་ཕྱིན། །མཐོང་ལམ་དེ་ཙམ་ཡུན་གྱི་སྐྱེས་གྱུར། །
ཞེས་དང་། དེའི་འགྲེལ་བ་ལས། རྟག་ཏུ་ངུ་ཡི་གཏམ་རྒྱུད་ཀྱིས་ཤེས་ཏེ། དེས་
དང་པོ་ཤེས་རབ་ཀྱི་ཕ་རོལ་ཏུ་ཕྱིན་པ་འཚོལ་བའི་དུས་ན། ཚོགས་ལམ་ཕལ་བ་



• 282. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་གཅིག་ཡིན་ཏེ། ཞེས་ན་དེ་ཙ་ན་བདག་པོ་མ་དམིགས་པའི་སྒྲ་ལས་ཆོས་ཉན་
པའི་ཕྱིར་རོ། །ཚོགས་ལམ་ཆེན་པོ་ལ་གནས་པ་ཡིན་ན་ཆོས་ཀྱི་རྒྱུན་གྱི་ཏིང་ངེ་
འཛིན་སྐྱེས་པས་སྤྲུལ་བའི་སྐུ་ལ་ཆོས་ཉན་པས་ཆོག་པ་ཡིན་པས་སོ། །ཞེས་རྟག་
ཏུ་ངུ་དང་པོར་གདམས་ངག་འཚོལ་བའི་དུས་ན་བདག་པོ་མ་དམིགས་པའི་སྒྲ་་་་
ལས་ཆོས་ཐོས་པས་ཆོས་རྒྱུན་གྱི་ཏིང་ངེ་འཛིན་མ་ཐོབ། དེ་མ་ཐོབ་པས་ཚོགས་
ལམ་ཆེན་པོ་མ་ཐོབ་པར་གསུངས་སོ། །
ཡང་ཆོས་རྒྱུན་གྱི་ཏིང་ངེ་འཛིན་ཐོབ་ན། བསམ་གཏན་གྱི་དངོས་གཞི་ཐོབ་
དགོས་པའི་ཁྱད་པ་མདོ་སྡེ་རྒྱན་ལས། དེའི་ཚེ་ཆོས་ཀྱི་རྒྱུད་ལས་ནི། །ཞེས་སོགས་
རྩ་འགྲེལ་ལས་ཤེས་པར་བྱའོ། །
ཡང་ཁ་ཅིག ཐེག་ཆེན་གྱི་གདམས་ངག་ཉན་པ་པོ་ལ་ལས་སྣང་གཉིས་ཀ་
མ་དག་པའི་གང་ཟག་མེད་དེ། སྟོན་པ་ཤཱཀྱའི་རྒྱལ་བོ་སོགས་སངས་རྒྱས་ཀྱི་སྐུ་
མངོན་སུམ་དུ་མཐོང་བ་དང་དེའི་གསུང་ཐོས་པ་དང་དེར་མ་ཟད་དེའི་མཚན་་་་
ཐོས་པ་ཙམ་གྱིས་བསྐལ་བ་མང་བོའི་སྡིག་པ་དག་པ་དང་ཐར་བའི་ས་བོན་་་་་་་
བཞག་པར་མདོ་ལས་གསུངས་པ་གང་ཞིག་མུ་སྟེགས་རྫོགས་བྱེད་དང་ལེགས་་་་་་
སྐར་སོགས་ཀྱང་སངས་རྒྱས་ཀྱི་སྐུ་གཟུགས་མངོན་སུམ་དུ་མཐོང་བ་ལ་བརྟེན་་་་་
ནས་རྒྱུད་ལ་ལམ་བཟང་བོའི་བག་ཆགས་བཞག་པས་དེ་དག་སོ་སྐྱེ་ལས་དག་ཡིན་
པར་པཎ་ཆེན་གྱི་ལྟ་ངན་མུན་སེམས་ལས་གསུངས་པའི་ཕྱིར། དེ་ཉིད་ལས།
ཡང་ཁོ་ན་རེ། མུ་སྟེགས་རྫོགས་བྱེད་དེ་སོ་སོ་སྐྱེ་བོ་ལས་དག་པ་ཡིན་པར་ཐལ།
དེ་མཆོག་གི་སྤྲུལ་བའི་སྐུ་སྟོན་པ་ཤཱཀྱ་ཐུབ་པའི་སྐུ་གཟུགས་དེ་མངོན་སུམ་དུ་་་་་་
མཐོང་བའི་སོ་སོ་སྐྱེ་བོ་ཡིན་པའི་ཕྱིར། ཁྱབ་སྟེ། མཆོག་གི་སྤྲུལ་སྐུ་དེ་སོ་སོ་སྐྱེ་བོ་
ལས་དག་ཡན་ཆད་ཀྱི་མངོན་སུམ་གྱི་སྤྱོད་ཡུལ་ཡིན་པའི་ཕྱིར། ཞེས་ཟེར་ན། དེ་
ནི་འདོད་པ་ཡིན་ཏེ། དེའི་ལས་དག་གི་དོན་ནི་སངས་རྒྱས་ཀྱི་སྐུ་གཟུགས་དེ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 283 .
མངོན་སུམ་དུ་མཐོང་བ་ལ་བརྟེན་ནས་རྒྱུད་ལ་ལམ་བཟང་བོའི་བག་ཆགས་་་
འཇོག་པ་ལ་དགོངས་པའི་ཕྱིར། ཞེས་གསུངས་པའི་ཕྱིར་ཟེར་བ་ལ།
ཡང་ཁ་ཅིག དེ་ཉན་པ་པོ་ལ་ལས་སྣང་གཉིས་ཀ་མ་དག་པའི་གང་ཟག་
ཡོད་པར་ཐལ། མཆོག་གི་སྤྲུལ་སྐུ་མངོན་སུམ་དུ་མཐོང་བའི་གང་ཟག་ལ་ལས་
སྣང་གཉིས་ཀ་མ་དག་པའི་གང་ཟག་ཡོད་པའི་ཕྱིར། སྐབས་བརྒྱད་པའི་ཡིག་
ཆར། མཆོག་གི་སྤྲུལ་སྐུ་མངོན་སུམ་དུ་མཐོང་བའི་གང་ཟག་ཡིན་ན་སོ་སྐྱེས་ལས་
དག་ཡན་ཆད་ཡིན་པས་ཁྱབ་ཟེར་ན། མུ་སྟེགས་པའི་སྟོན་པ་དྲུག་ཆོས་ཅན།
དེར་ཐལ། དེའི་ཕྱིར། དེར་ཐལ། བདག་ཅག་གི་སྟོན་པ་མངོན་སུམ་དུ་མཐོང་
ནས་རྫུ་འཕྲུལ་འགྲན་པའི་གང་ཟག་ཡིན་པའི་ཕྱིར། རྩ་བར་འདོད་མི་ནུས་ཏེ།
ཁྱོད་ལས་སྣང་གཉིས་ཀ་མ་དག་པའི་གང་ཟག་ཡིན་པའི་ཕྱིར་ཏེ། ཞེས་དང་། དེ་
བཞིན་དུ་དགེ་སློང་ལྷས་བྱིན་ལེགས་སྐར་སོགས་ལ་ཡང་དེ་ལྟར་གསུངས་པའི་་་་་
ཕྱིར་ཞེས་ཟེར་བས་དཔྱད་པར་བྱའོ། །ཡང་ཁ་ཅིག གདམས་ངག་ཡིན་ན། ངག་
ཡིན་པས་མ་ཁྱབ་ཀྱང་། འདིར་བསྟན་གྱི་དེ་ལ་ཁྱབ་སྟེ་ཕར་ཕྱིན་མཐའ་འཔྱོད་
ལས། གདམས་ངག་ཡིན་ན་ངག་ཡིན་པས་ཁྱབ་པར་ཐལ། འདིར་བསྟན་
གདམས་ངག་བཅུ་བོ་ངག་ཡིན་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་
ཟེར། ཡང་ཁ་ཅིག གདམངས་ངག་ཡིན་ན། ངག་ཡིན་པས་ཁྱབ་སྟེ། རྟོགས་
དཀའི་སྣང་བ་ལས། ཕྱི་མ་ལ་ཐེག་དམན་དང་། ཐེག་ཆེན་གྱི་གདམས་ངག་
གཉིས་ལས། ཕྱི་མའི་མཚན་ཉིད། ཐེག་ཆེན་གྱི་ལམ་དང་འབྲས་བུ་གང་རུང་
རྒྱུད་ལ་བསྐྱེད་པའི་ཐབས་འདོམས་པའི་ངག ཅེས་གསུངས་པའི་ཕྱིར། ཁྱབ་སྟེ།
བསྟན་བཅོས་ཡིན་ན། ངག་དང་ཚིག་གཉིས་ཀ་ཡིན་དགོས་པའི་ཕྱིར་ཏེ། མཛོད་
ལས། མིང་དང་ངག་དང་ཡི་གེའི་ཚོགས། །ཞེས་གསུངས་པའི་ཕྱིར། ཁྱབ་སྟེ།
དེའི་ཐད་ཀྱི་གནད་སྒྲོན་ལས། ངག་ནི་ཅི་ཙམ་གྱི་དོན་ཡོངས་སུ་རྫོགས་པའོ། །



· 284 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞེས་དང་། རང་འགྲེལ་ལས། ངག་ནི་ཚིག་སྟེ། ཞེས་སོགས་དང་། ངག་ཚིག་
གཉིས་ཁྱད་པར་མེད་པས། མཛོད་མཐའ་དཔྱོད་ལས། ངག་གི་ངོ་བོ་བཤད་
དགོས་རྒྱུ་ལ། ཚིག་ཆོས་ཅན། ངོ་བོ་ཡོད་དེ། ཞེས་སོགས་གསུངས་པའི་རྒྱུ་
མཚན་ཡང་དེ་ཡིན་པའི་ཕྱིར་རོ། །
དེས་ན་རང་རྒྱུ་སྐྱེས་བུའི་ལྕེ་རྐན་ལས་བྱུང་བའི་སྒྲ་དེ། ངག་གི་མཚན་ཉིད་
དུ་བཤད་པའང་ལུས་ངག་ཡིད་གསུམ་དུ་ཕྱེ་བའི་ངག་ལ་དགོངས་ཏེ། གཞན་དུ་
ན་འདིར་བསྟན་གདམས་ངག་བཅུ་བོ་གང་རུང་ཡིན་ན། ངག་ཡིན་པས་ཁྱབ་
ཅེས་པའང་མི་རིགས་པར་འགྱུར་ཏེ། ཤེར་མདོ་མ་བརྩམས་གོང་གི་སྟོན་པའི་
ཐུགས་རྒྱུད་ལ་ཤར་བའི་ཤེར་མདོ་ཡོད་པའི་ཕྱིར་ཏེ། རྒྱན་མ་བརྩམས་གོང་གི་རྗེ་
བཙུན་བྱམས་པའི་ཐུགས་རྒྱུད་ལ་ཤར་བའི་མངོན་རྟོགས་རྒྱན་ཡོད་པའི་ཕྱིར་ཏེ།
ཕར་ཕྱིན་མཐའ་དཔྱོད་ལས། ཡང་ཁ་ཅིག་ན་རེ། རྒྱན་རྩོམ་དུས་ཀྱི་རྗེ་བཙུན་གྱི་
ཐུགས་རྒྱུད་ལ་ལྡན་པའི་རྒྱན་ཆོས་ཅན། བསྟན་བཅོས་ཡིན་པར་ཐལ། རྒྱན་ཡིན་
པའི་ཕྱིར། འདོད་ན། སྒྲ་ཡིན་པའི་ཐལ། འདོད་པའི་ཕྱིར། འདོད་མི་ནུས་ཏེ།
དེ་དུས་ཞལ་ནས་གསུངས་མ་ཟིན་པའི་ཕྱིར་ན་མ་ཁྱབ་སྟེ། མ་གསུངས་ཀྱང་རྗོད་
བྱེད་ཐམས་ཅད་ཐུགས་ལ་ཡོད་པའི་ཕྱིར། ཞེས་དང་། གསེར་ཕྲེང་ལས། ངག་
གི་སྒྲ་རང་མཚན་པ་ལ་འདོད་ན་ཡང་ངག་ཏུ་མ་ཐོན་ན་བསྟན་བཅོས་མ་་་་་་་་་
བརྩམས་པ་དང་། བསེ་རུ་ལྟ་བུས་ཀྱང་གདུལ་བྱ་ལ་ཆོས་མ་བསྟན་པར་འགྱུར་
རོ། །ཞེས་གསུངས་པའི་ཕྱིར། དེས་ན་དོན་བསྡུས་སྒྲོན་མེར། གདམས་ངག་རྣམ་
པ་བཅུ་ཡིན་ཏེ། །ངོ་བོ་ངག་གི་འཁོར་ལོ་ཡིན། །ཞེས་པའང་གདམས་ངག་བཅུ་
བོ་ལུང་གི་ཆོས་འཁོར་ཡིན་ཞེས་པའི་དོན་ཡིན་གྱི་ལུས་ངག་གི་ངག་ཡིན་ཞེས་པ་་་
ག་ལ་ཡིན། དེ་བས་ན་ཕར་ཕྱིན་མཐའ་དཔྱོད་དུ། སྒྲ་མེད་ལུས་ཀྱི་རྣམ་འགྱུར་
གྱིས་སྟོན་པའི་གདམ་ངག་ཆོས་ཅན། རྗོད་བྱེད་རྣམ་དག་ཡིན་པར་ཐལ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 285.
གདམས་ངག་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར་ན་མ་ཁྱབ་ཅེས་
གསུངས་པའང་གསེར་ཕྲེང་དྲངས་མ་ཐག་པ་དང་མི་མཐུན་པས་ཁས་ལེན་མི་་་་་
རིགས་པའི་ཕྱིར་ཟེར་ན་དཔྱད་གཞི་ཆེ། ཞེས་བཤད་ལ། དེ་དང་མཐུན་པར།
དོགས་སློང་མཁས་པའི་ཡིད་འཕྲོག་དགའ་བསྐྱེད་ལས། དེ་ལ་ཁ་ཅིག་གིས།
གསེར་ཕྲེང་ལྟར་ན་དེ་འདྲའི་བསྟན་བཅོས་མཚན་ཉིད་པ་ཡོད་པར་འདོད་ཅིང་་་
དེ་ནི་ཡིག་ཆ་དང་མི་མཐུན་ཏེ། ཡིག་ཆ་ལྟར་ན་བསྟན་བཅོས་དང་གདམས་ངག་
ལ་རྗོད་བྱེད་རྣམ་དག་དགོས་ཀྱང་གསེར་ཕྲེང་ལྟར་མི་དགོས་པའི་ཕྱིར་ཟེར་ན།
དེ་མི་འཐད་པར་ཐལ། གསེར་ཕྲེང་ལྟར་ན་ཡང་དེ་དག་ལ་རྗོད་བྱེད་རྣམ་དག་
ཡིན་དགོས་པའི་ཕྱིར། དེར་ཐལ། གསེར་ཕྲེང་གི་གདམས་ངག་གི་ངོ་བོ་འཇོག་
ཚུལ། དེ་ཉིད་ལས། དོན་བསྡུས་སྒྲོན་མེར། ངོ་བོ་ངག་གི་འཁོར་ལོ་ཡིན། །ཞེས་
པ་ལྟར། འགྲེལ་བ་དང་རྣམ་འགྲེལ་གཉིས་ཀ་ལས། ནས། ཞེས་རྗོད་བྱེད་ལ་
བཤད་ཅིང་། དག་ལྡན་ལས་ཀྱང་། ཁོང་དུ་ཆུད་པར་བྱ་བའི་ཕྱིར་བརྗོད་པ་ནི་
གདམས་ངག་སྟེ། ཞེས་དང༌། འདི་ལས་ཀྱང་འདོམས་པ་ནི་གདམས་ངག་སྟེ།
ཞེས་ཆེན་པོ་རྣམས་ཞལ་འཆམ་པར་འབྱུང་བའི་གདམས་ངག་ནི་རྗོད་བྱེད་་་་་་་
མཚན་ཉིད་པ་ཡིན་ལ། ཞེས་འབྱུང་བས་སོ། །
1:|: དེས་ན་རྗེ་གུང་ཐང་བས་གསུངས་པ་ལྟར། ངག་དུ་མ་ཐོན་པའི་བཀའ་
བརྒྱད་སྟོང་བ་སོགས་འཇོག་ན་དེ་གཉིས་འགལ་བར་མི་བསམ་སྟེ། སྒྲ་མེད་པར་
སྟོན་པའི་གདམས་ངག་ལ་གདམས་ངག་ཡིན་མིན་གཉིས་ཀ་ཡོད་པར་འཇོག་ཏུ་་་
རུང་བའི་ཕྱིར། དེར་ཐལ། རང་རྒྱལ་རང་གི་ཡེ་ཤེས་དང་སྔོན་གྱི་སྨོན་ལམ་གྱི་
མཐུས་གདུལ་བྱ་ལ་སྒྲ་མེད་ཀྱང་ཇི་ལྟར་བསྟན་འདོད་ཀྱི་ཆོས་སྟོན་ཚེ་གདུལ་བྱའི་
ཡིད་ཀྱི་རྣམ་པར་ཤེས་པ་ལ་ཆོས་ཀྱི་ཚིག་དོན་གཉིས་ཀ་འཆར་བར་ཁས་བླང་་་་་
དགོས་ཤིང་། དེ་འདྲའི་ཚིག་ལ་གདམས་ངག་མཚན་ཉིད་པ་ཡོད་པས། གསེར་



• 286 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྲེང་དང་མཐུན། དེ་འདྲའི་གདུལ་བྱ་ལ་མིང་ཚིག་ཡི་གེའི་རྣམ་པ་མ་ཤར་བར་
དོན་རྐྱང་བ་ཤར་བའི་ཚེ་དེ་ལ་སྨྲ་མེད་པར་སྟོན་པའི་གདམས་ངག་འཇོག་ཀྱང་།
གདམས་ངག་མ་ཡིན་པས། ཡིག་ཆ་དང་མི་འགལ་བའི་ཕྱིར། དེར་ཐལ། ཡིག་
ཆར། དེ་འདྲའི་གདམས་ངག་གདམས་ངག་མིན་པར་གསུངས་ཀྱང་། མ་ཡིན་
པས་ཁྱབ། ཅེས་མ་གསུངས་པའི་ཕྱིར་སྙམ། དེས་ན་དེ་འདྲའི་ངག་ཏུ་མ་ཐོན་
པའི་བསྟན་བཅོས་མཚན་ཉིད་པ་འཇོག་ཚེ་བསྟན་བཅོས་དེ་སྒྲ་ཡིན་པ་ཡིག་ཆར་་
རྒྱན་རྩོམ་དུས་ཀྱི་རྗེ་བཙུན་གྱི་ཐུགས་རྒྱུད་ལ་ལྡན་པའི་རྒྱན་སྒྲ་ཡིན་པར་གསུངས་
པས་གྲུབ་ལ། དེ་དག་སྒྲ་མིན་པར་གསེར་ཕྲེང་སོགས་ཀྱིས་གྲུབ་པོ། །དེས་ན་སྒྲ་
མེད་པར་ཆོས་སྟོན་ཞེས་པ་གཙོ་བོར་ངག་སྒྲ་མེད་པར་ཆོས་སྟོན་པའི་དོན་ནོ། །
ཞེས་བྱེད་པ་ལྟར་བཤད་དགོས་སམ་སྙམ་སྟེ། ཕར་མཆན་ལས་ཀྱང་། རང་རྒྱལ་
ལུས་ཀྱི་སྟོན་པ་འདི་གཞུང་སྤྱི་སྐད་ལ་གྲགས་ཀྱང་། ། རྟོགས་དཀའི་སྣང་བར།
ལུང་ངག་གི་རྣམ་རིག་གཉིས་རྟོག་དཔྱོད་ཀྱིས་ཀུན་ནས་བསླང་བར་འདྲ་བས།
སྟོན་པ་པོའི་ཤེས་པའི་རྩལ་སྟོན་བྱེད་དུ་མཚུངས་ལ། རྒྱུའི་རྟོག་དཔྱོད་ཀྱང་
གཡེང་བའི་རྒྱུར་མཚུངས་པའི་ཕྱིར། ལུས་ཀྱིས་སྟོན་པའང་བཀག་སྟེ། རང་རྒྱལ་
རང་གི་ཐུགས་ལ་ཤར་བ་ན། སྨོན་ལམ་གྱི་མཐུས་གདུལ་བྱ་ལ་གོ་བ་བསྐྱེད་པར་
གསུངས་སྟེ། སྒྲ་མེད་ཀྱང་དེ་དེ་ལྟར་སྣང་། །ཞེས་པའི་ཚིག་གི་ནུས་པ་འདོན་
ལུགས་འདི་ལེགས་སམ་དཔྱད། ཞེས་གསུངས་པས་སོ། ། ་ ་
བདེན་གཉིས་ཀྱི་སྐོར།
དྲི་བ། བདེན་གཉིས་ཀྱི་དབྱེ་གཞི་ལ་གང་འཇོག་
ལན། བདེན་གཉིས་ཀྱི་དབྱེ་གཞི་ལ་བོད་སྔ་ཕྱི་མང་བོའི་འདོད་ཚུལ་མི་
འདྲ་བ་སྣ་ཚོགས་ཡོད་དེ། གྲུབ་མཐའ་ཆེན་མོ་ལས། ཐུབ་བསྟན་འཛིན་པའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 287 .
སྐྱེས་ཆེན་རྔོག་ལོ་ཡབ་སྲས་ཁ་ཅིག་ཀྱང་། དོན་དམ་བདེན་པ་ཤེས་བྱ་མིན་པས་
སྣང་ཙམ་འདི་དབྱེ་གཞིར་འདོད་སྐད། དབུ་མའི་སྲོལ་འཛིན་ཐང་སག་པ་
སོགས་ལ་ལ་གཟུགས་ནས་རྣམ་མཁྱེན་གྱི་བར་གྱི་ངོ་བོ་གཉིས་གཉིས་བཤད་པའི་
ཕྱིར། དེའི་བར་གྱི་ངོ་བོ་དབྱེ་གཞིར་གསུངས་བ་མཐོང་། རྩ་ཤེའི་ཊཱིཀ་བྱེད་དང་
དབུ་ཚད་ཀྱི་བོད་ཕལ་ཆེར་སྒྲོ་མ་བཏགས་པའི་ཡུལ་དབྱེ་གཞི་ཟེར། མཁས་པར་
རློམ་པའི་སྟག་ལོ་སོགས་མ་བརྟགས་མ་དཔྱད་པའི་ཤེས་བྱ་དབྱེ་གཞི་ཟེར། ཚིག་
ལ་རྨོངས་པ་ལ་ལ་ན་རེ། བདེན་པ་དབྱེ་གཞི་དང༌། དེ་ལ་དབྱེ་ན་ཀུན་རྫོབ་
བདེན་པ་དང་། དོན་དམ་བདེན་པ་གཉིས་ཟེར། ལ་ལའི་དབྱེ་གཞིའི་དོགས་པ་
ཡང་མེད་པར་དབྱེ་བའི་བདེན་གཉིས་མང་བོ་སྨྲས་པ་སོགས་རྣམ་བཤད་དང་་་་
ལམ་རིམ་ལྟར་སྣ་ཚོགས་སྣང་ངོ༌། །ཞེས་གསུངས་པ་ལྟར་ཡིན་ལ།
ཕྱོགས་སྔ་དེ་དག་དགག་ཚུལ་ཡང་། དེ་ཉིད་ལས། དེ་རྣམས་མི་འཐད་དེ།
དོན་དམ་བདེན་པ་མེད་ན་གཟུགས་སོགས་ཀྱི་གནས་ལུགས་མེད་པར་ཐལ་བ་་་་་
དང་། ད་ལྟའི་མཐོང་བ་འདི་གནས་ལུགས་མཐར་ཐུག་ཏུ་འགྱུར་བས་སེམས་
ཅན་ཐམས་ཅད་གྲོལ་ཟིན་པར་ཐལ་བ་སོགས་ཀྱིས་དང་པོ་ཁེགས། བདེན་
གཉིས་གཟུགས་ཀྱི་ངོ་བོའི་ཡ་གྱལ་མ་ཡིན་པ་ལྟར་རྣམ་མཁྱེན་གྱི་བར་ལ་ཡིན་་་་་
པས་གཉིས་པ་ཁེགས། ། སྒྲོ་བཏགས་པའི་ལུགས་ཡོད་པ་རྣམས་ཀྱང་ཀུན་རྫོབ་
ཡིན་པས་གསུམ་པ་འཁྲུལ། སྔར་ལྟར་བདེན་པ་གཉིས་ལ་དཔྱད་དོན་ཡང་ཡོད་
པས་བཞི་བ་ངན་སྐད་འཁྲུལ་ཤེས་ཡིན། ཀུན་རྫོབ་བདེན་པ་དང་རྫུན་པ་སོགས་
དོན་གཅིག་པས་ལྔ་བ་ཁེགས། དབྱེ་གཞི་དང་དབྱེ་ཚུལ་མི་ཤེས་ན་ཁྱད་གཞི་མེད་
པའི་ཁྱད་ཆོས་སུ་འགྱུར་བས་དྲུག་པ་ཡང་མི་བཟང་ངོ༌། །ཞེས་གསུངས་པ་ལྟར་
ཡིན་ནོ། །འོན་ཀྱང་འདིར་སྟག་ལོས་མ་བརྟགས་མ་དཔྱད་པའི་ཤེས་བྱ་བདེན་
གཉིས་ཀྱི་དབྱེ་གཞིར་བཞག་པ་ལ། ཡིག་ཆར། གཉིས་པ་ལའང་དེ་གཉིས་གང་



• 288 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རུང་ཡིན་ན་དེ་ཡིན་དགོས་པར་ཐལ། དེ་དེ་གཉིས་ཀྱི་དབྱེ་གཞི་ཡིན་པའི་ཕྱིར།
འདོད་ན། དེ་གཉིས་ཆོས་ཅན། མ་བརྟགས་མ་དཔྱད་པའི་ཤེས་བྱ་ཡིན་པར་
ཐལ། དེ་གཉིས་གང་རུང་ཡིན་པའི་ཕྱིར། འདོད་མི་ནུས་ཏེ། སྒྲོ་བཏགས་ཀྱི་
ཆོས་ཡིན་པའི་ཕྱིར། ཞེས་གསུངས་ལ།
འདི་ལ་ཁ་ཅིག འདིར་སྒྲས་ཟིན་ཙམ་བཀག་པ་ཡིན་གྱི་དོན་ལ། ཕྱོགས་དེ་
དང་རང་ལུགས་གཉིས་མི་འདྲ་བ་མེད་པའི་ཕྱིར། དེར་ཐལ། ཕར་ཕྱིན་མཆན་
ལས། སྟག་ལོའི་གྲུབ་མཐའ་རྩ་བར། བདེན་གཉིས་དབྱེ་གཞི་ཤེས་བྱ་ཙམ་དུ་
གསུངས། ཞེས་བཤད་ཀྱང་། འགྲེལ་བར། ཀུན་རྫོབ་རིགས་ངོའི་ཤེས་བྱ་དང་།
དོན་དམ་འཁྲུལ་ངོའི་ཤེས་བྱ་མིན་ཡང་། མ་ཕྱེ་བར་མ་བརྟགས་མ་དཔྱད་དོ་
ཙམ་དུ་ཤེས་བྱ་བདེན་གཉིས་ཀྱི་དབྱེ་གཞིར་མདོ་ལས་གསུངས་ཏེ་ཞེས་འབྱུང་སྟེ།
དོན་ཇི་ལྟར་ཡང་ཐ་སྙད་མཁན་པོ་རྣམས་ལ་ཚིག་གི་སྐྱོན་ཕྲ་མོ་ཡང་ཤིན་ཏུ་་་་་་་
དགག་འོས་སོ། །ཞེས་གསུངས་པའི་ཕྱིར། ཞེས་ཟེར་ལ། གུང་ཐང་བློ་གྲོས་ཀྱིས་
ཕར་ཕྱིན་ལས། མ་བརྟགས་མ་དཔྱད་པའི་ཤེས་བྱ་དབྱེ་གཞིར་དགག་པ་རིགས་
པའི་འཕུལ་ཡིན་པ་མཚན་ལྟར་ལ། ཞེས་གསུངས་པས་རིགས་པའི་འཕུལ་ཡིན་
ཚུལ་སོགས་ལ་དཔྱད་པར་བྱའོ། །ཡང་དབུ་མའི་སྲོལ་འཛིན་ཐང་སག་པ་སོགས་
ལ་ལ་གཟུགས་ནས་རྣམ་མཁྱེན་གྱི་བར་གྱི་ངོ་བོ་གཉིས་གཉིས་བཤད་པའི་ཕྱིར།
དེའི་བར་གྱི་ངོ་བོ་དབྱེ་གཞིར་འདོད་པ་ལ། དེ་དགག་ཚུལ་ཡིག་ཆར། གསུམ་པ་
ལ། འོ་ན། བུམ་པའི་ངོ་བོ་ལ་བདེན་པ་གཉིས་སུ་དབྱེར་ཡོད་པར་ཐལ། དེ་དེ་
གཉིས་ཀྱི་དབྱེ་གཞི་ཡིན་པའི་ཕྱིར། འདོད་ན། བདེན་གཉིས་གང་རུང་ཡིན་ན་
བུམ་པའི་ངོ་བོ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། བུམ་
པའི་རྒྱུ་ཆོས་ཅན། དེར་ཐལ། དེར་ཕྱིར། འདོད་མི་ནུས་ཏེ། བུམ་པ་དང་ངོ་བོ་
ཐ་དད་ཡིན་པའི་ཕྱིར། ཞེས་གསུངས་ལ། འོན་ཀྱང་སྐབས་འདིའི་ཚིག་ཟིན་ལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 289.
དཔག་ན་ཕྱོགས་སྔས་བདེན་གཉིས་གང་རུང་ཡིན་ན་བུམ་པའི་ངོ་བོ་ཡིན་པའི་་་་
ཁྱབ་པ་ལྟ་བུར་ཁས་བླངས་ཡོད་པས་དེ་ལྟར་ཁས་ལེན་དགོས་དོན་མེད་སྙམ་པས་
ཡིག་ཆའི་དགོངས་པ་གང་ཡིན་དཔྱད་པར་བྱའོ། ། །
རང་ལུགས་ལ། ཡབ་སྲས་མཇལ་བའི་མདོ་ལས། ཤེས་པར་བྱ་བ་ཡང་ཀུན་
རྫོབ་དང་དོན་དམ་པའི་བདེན་པ་གཉིས་པོ་འདིར་ཟད་དོ། །ཞེས་གསུངས་པ་
ལྟར། བདེན་གཉིས་ཀྱི་དབྱེ་གཞི་ཤེས་བྱ་ཡིན་ལ། དེ་ལ་དབྱེ་ན། ཀུན་རྫོབ་
བདེན་པ་དང་། དོན་དམ་བདེན་པ་གཉིས་སུ་གྲངས་ངེས་ཤིང༌། གྲངས་ངེས་
ཚུལ་སྐུ་བཞི་ལྟ་བུར་དེར་འདུས་ཙམ་ལྟ་བུ་མ་ཡིན་པར་ཕུང་བོ་གསུམ་པ་སེལ་་་་་
བའི་གྲངས་ངེས་ཡིན་ཏེ། ཤེས་བྱ་གཞིར་བཞག་ལ་གཞི་དེ་དོན་དམ་ལྟ་བུ་བདེན་
གཉིས་གང་རུང་གཅིག་ཡིན་པར་ཡོངས་སུ་གྲུབ་ན་གཅིག་ཤོས་ཀུན་རྫོབ་ཡིན་པ་
རྣམ་བཅད་ལ་ཁེགས་ཤིང༌། དེ་ལས་ཀུན་རྫོབ་ལ་སྦྱར་བའང་དེ་ལྟར་ཡིན་པས་
བདེན་གཉིས་ཕན་ཚུན་སྤངས་འགལ་གྱི་དངོས་འགལ་ཡིན་པའི་ཕྱིར་དང་བདེན་
གཉིས་གང་རུང་གཅིག་མེད་ནའང་ཤེས་བྱ་ཐམས་ཅད་དེར་མི་འདུ་ལ། དེ་
གཉིས་གང་ཡང་མ་ཡིན་པའི་བདེན་པ་གསུམ་པ་སོགས་ཡང་མེད་པའི་ཕྱིར་ཏེ།
ཡབ་སྲས་མཇལ་བའི་མདོ་དང་། རྩ་ཤེས། དབུ་མ་སྙིང་བོ། དབུ་མ་རྒྱན།
བདེན་གཉིས་སོགས་ལས་མང་དུ་གསུངས་པའི་ཕྱིར། དེ་དག་གྲགས་ཆེ་བས་
འདིར་མ་དྲངས་སོ། །
ཡང་སྐབས་འདིར་ཁ་ཅིག མ་བརྟགས་མ་དཔྱད་པའི་ཤེས་བྱ་མེད་པར་
ཐལ། དབུ་ཕར་གྱི་ཡིག་ཆ་དང་། གྲུབ་མཐའ་ཆེན་མོ་རྣམས་སུ་ཐལ་རང་གཉིས་
ཀའི་ལུགས་ལ་དེ་མེད་པར་གསུངས་པའི་ཕྱིར། ཞེས་ཟེར་བ་ལ། དེ་མི་འཐད་
པར་ཐལ། ཐལ་འགྱུར་པའི་ལུགས་ལ་མ་བརྟགས་མ་དཔད་པའི་ཤེས་བྱ་ཡོད་
པའི་ཕྱིར། དེར་ཐལ། དེའི་ལུགས་ལ་མ་བརྟགས་མ་དཔྱད་པའི་སྐྱེ་བ་ཡོད་པའི་



290 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱིར། དེར་ཐལ། སྟོང་ཐུན་ཆེན་མོ་ལས། ཐལ་འགྱུར་བས་མ་བརྟགས་མ་དཔྱད་
པ་ཐ་སྙད་ཙམ་གྱི་སྐྱེ་བར་ཁས་བླངས་ཤིང༌། མ་བརྟགས་མ་དཔྱད་པའི་སྐྱེ་བ་དེ་
རིགས་པའི་བརྟག་ན་མུ་བཞི་གང་རུང་གྲུབ་མི་དགོས་པའི་ཕྱིར་ཏེ། མ་བརྟགས་
པར་གྲུབ་ན་བརྟགས་པ་ན་གྲུབ་མི་དགོས་པའི་ཕྱིར་རོ། །ཞེས་དང་། དེ་ཉིད་
ལས། ཐལ་འགྱུར་བ་ཡང་ཐ་སྙད་མ་བརྟགས་མ་དཔྱད་པར་འཇོག་པས་དེའི་
ཕྱིར་སོ་སྐྱེ་དང་སྨྲའོ་ཞེ་ན། ཚུལ་དེ་ཙམ་ཞིག་ནི་ཁོ་བོ་ཅག་ཀྱང་འདོད་མོད་ཀྱི་
ཞེས་དང༌། ལེགས་བཤད་སྙིང་བོ་ལས་ཀྱང་། འཇིག་རྟེན་པའི་དངོས་པོ་རྣམས་
མ་བརྟགས་པར་ཡོད་པའི་ཕྱིར་རོ། །ཞེས་དང་། དཔྱད་ནས་འཇོག་ན་འཇོག་མི་
ནུས་པ་དང་མ་དཔྱད་པར་འཇོག་ལུགས་ཀྱང༌། ཞེས་སོགས་གསུངས་པའི་ཕྱིར།
ཞེས་ཟེར་བས་བརྟག་གོ ། །
དྲི་བ། རང་རྒྱུད་པའི་ལུགས་ལ་བདེན་གཉིས་ཀྱི་མཚན་ཉིད་དང་
དབྱེ་བ་སོགས་ཇི་ལྟར་འཇོག
ལན། རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ་བདེན་གཉིས་
ཀྱི་མཚན་ཉིད་ནི། རང་མངོན་སུམ་དུ་རྟོགས་པའི་མངོན་སུམ་གྱི་ཚད་མས་རང་
ཉིད་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་དེ་དོན་དམ་བདེན་པའི་་་་
མཚན་ཉིད། རང་མངོན་སུམ་དུ་རྟོགས་པའི་མངོན་སུམ་གྱི་ཚད་མས་གཉིས་
སྣང་དང་བཅས་པའི་ཚུལ་གྱིས་རྟོགས་པར་བྱ་བ་དེ་ཀུན་རྫོབ་བདེན་པའི་མཚན་
ཉིད་ཡིན་ལ། གྲུབ་མཐའ་རིན་ཆེན་ཕྲེང་བ་ལས། མདོ་སྡེ་སྦྱོད་པའི་དབུ་མ་རང་
རྒྱུད་པའི་ལུགས་ལ། གཞི་ལམ་འབྲས་གསུམ་ལས། དང་པོ་ནི། ལུགས་འདིས་ཕྱི་
དོན་འདོད་ཅིང་རང་རིག་ཁས་མི་ལེན་པ་ཙམ་མ་གཏོགས་གཞིའི་རྣམ་བཞག་་་་
ཕལ་ཆེར་སྔ་མ་དང་འདྲའོ། །ཞེས་གསུངས་པ་ལ་དཔག་ན་ལེགས་ལྡན་གྱིས་ཀྱང་
བདེན་གཉིས་ཀྱི་མཚན་ཉིད་སོགས་འཇོག་ཚུལ་འདི་ལྟར་འདོད་དམ་སྙམ་མོད།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
291 .
-
-
-
-
-
རྣ*********
འདི་དག་ལ་དཔྱད་པར་བྱ་བ་འདི་ཡོད་དེ། ལྕང་སྐྱའི་གྲུབ་མཐའ་ལས། ལེགས་
ལྡན་གྱི་འདོད་པ་འཆད་སྐབས། གཞན་ཡང་ལུགས་འདིར་རང་མངོན་སུམ་དུ་
རྟོགས་པའི་མངོན་སུམ་ཚད་མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་་་
བ་དོན་དམ་བདེན་པའི་མཚན་ཉིད་དང་། རང་མངོན་སུམ་དུ་རྟོགས་པའི་བློས་
གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་ཀུན་རྫོབ་བདེན་པའི་་་་་
མཚན་ཉིད་དུ་བྱ་བ་ནི་གྲགས་ཆེ་ཞིང་། དེ་ལྟར་ན་གང་ཟག་གི་བདག་མེད་
མངོན་སུམ་དུ་རྟོགས་པའི་འཕགས་རྒྱུད་ཀྱི་བར་ཆད་མེད་ལམ་གྱིས་ཀྱང་རང་་་་་་
ཡུལ་ལ་ཆུ་ལ་ཆུ་བཞག་ལྟར་གཉིས་སྣང་ནུབ་པའི་ཚུལ་གྱིས་མཉམ་པར་བཞག་པ་
ལས་མ་འདས་པས་གང་ཟག་གི་བདག་མེད་དོན་དམ་བདེན་པར་ཁས་ལེན་་
དགོས་པར་འགྱུར་རོ། །དེ་ལ་ཡང་གཞན་དག་ན་རེ། གཉིས་སྣང་ལ་རང་ལས་ཐ་
དད་པའི་གཉིས་སྣང་དང་བདེན་སྣང་དང་ཀུན་རྫོབ་ཀྱི་སྣང་བ་ལ་གཉིས་སྣང་དུ་
བཤད་པ་གསུམ་ཡོད་པའི་དང་པོ་མེད་ཀྱང་ཐ་མ་ཡོད་པས་གཉིས་སྣང་དང་་་་
བཅས་པ་མི་འགལ་ལ། ཤེར་ཕྱིན་གྱི་མདོ་ལས། གཟུགས་བདག་མེད་པ་ཞེས་བྱ་
བར་ཉེ་བར་སྟོན་པ་ཡང་ཤེར་ཕྱིན་ལྟར་བཅོས་པ་ཡིན་པར་གསུངས་པ་དང་།
ཤེར་ཕྱིན་རྣལ་མར་སྤྱོད་ན་དམིགས་པ་མེད་པའི་སྟོང་ཉིད་ལ་སྤྱོད་དགོས་པར་་་་་
གསུངས་པས་ཐེག་པ་འོག་མའི་འཕགས་རྒྱུད་ཀྱི་བདག་མེད་མངོན་སུམ་དུ་་་་་་་་
རྟོགས་པའི་མཁྱེན་པ་ཡང་དམིགས་བཅས་ཀྱི་ཤེར་ཕྱིན་ལས་མ་འདས་པའི་ཕྱིར།
གཉིས་སྣང་དང་བཅས་པར་འཇོག་གོ །ཞེས་གསུངས་ཤིང་སྟོང་ཐུན་ཆེན་མོར་
ཡང་། སེམས་ཙམ་པ་དང་དབུ་མ་རང་རྒྱུད་པ་དག་གང་ཟག་གི་བདག་མེད་
དོན་དམ་བདེན་པར་མི་འདོད་ཅིང་གང་ཟག་གི་བདག་འགོག་པའི་རིགས་པ་་་་་
ཡང་ཀུན་རྫོབ་དཔྱོད་བྱེད་ཀྱི་རིགས་པར་འདོད་དོ། །ཞེས་གསུངས་སོ། །དེ་ལ་
ཕྱོགས་སྔ་མ་ལྟར་ན་འཕགས་རྒྱུད་ཀྱི་བར་ཆད་མེད་ལམ་དེའི་ངོར་ཀུན་རྫོབ་ཀྱི་་་་



· 292 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྣང་བ་ཡོད་པ་ནི་ད་དུང་བསྒྲུབ་པར་བྱ་བ་ཡིན་གྱི་གཏན་ཚིགས་སུ་མི་རུང་ལ།
ལུང་གི་དོན་ཡང་རྣམ་པ་གཞན་དུ་འཆད་རུང་བར་སྣང་ངོ༌། །རང་རིག་ཁས་
ལེན་པའི་རང་རྒྱུད་པ་ལྟར་ན་རང་མངོན་སུམ་དུ་རྟོགས་པའི་མངོན་སུམ་ཚད་་་་
མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་དོན་དམ་བདེན་པའི་
མཚན་ཉིད་དུ་འཇོག་པ་ལ་ཡང་ད་དུང་བརྟགས་དགོས་སོ། །ཞེས་བདེན་གཉིས་
ཀྱི་མཚན་ཉིད་སྔར་ལྟར་འཇོག་ཚུལ་དེ་ལ་དོགས་པ་མང་བོ་མཛད་ནས་རང་་་་་་
ལུགས་འཇོག་སྐབས། དེ་ཉིད་ལས། བདེན་གཉིས་ཀྱི་མཚན་ཉིད་ནི། ཐ་སྙད་
པའི་ཚད་མས་རྙེད་པའི་དོན་ནི་ཀུན་རྫོབ་བདེན་པའི་མཚན་ཉིད། དོན་དམ་
དཔྱོད་བྱེད་ཀྱི་རིགས་ཤེས་ཚད་མས་རྙེད་པའི་དོན་ནི་དོན་དམ་བདེན་པའི་་་་་་
མཚན་ཉིད། ཅེས་གསུངས་མོད། གྲུབ་མཐའ་དེ་ཉིད་ལས། གང་ཟག་གི་བདག་
མེད་ཕྲ་མོ་ཀུན་རྫོབ་བདེན་པ་ཡིན་པར་གསུངས་པ་མཐའ་གཅིག་ཏུ་ཁས་ལེན་མི་
རུང་སྙམ་སྟེ། དབུ་མ་སྣང་བ་ལས། ཆོས་དང་གང་ཟག་ལ་བདག་མེད་པའི་
མཚན་ཉིད་ཀྱི་དེ་ཁོ་ན་ཉིད་ནི་རིགས་པ་དང་ལྡན་པས་དམ་པ་ཡིན་ཞིང་དོན་་་་་
ཀྱང་དེ་ཡིན་ཏེ། སྒྲིབ་པ་སྤོང་བ་དོན་དུ་གཉེར་བ་རྣམས་ཀྱིས་རྟོགས་པར་བྱ་
བའི་ཆེད་དུ་དོན་དུ་གཉེར་བ་བྱ་བ་ཡིན་པའི་ཕྱིར་དང༌། ཡེ་ཤེས་དམ་པ་ཕྱིན་ཅི་
ལོག་པའི་དོན་དེ། ཡུལ་ཡིན་པའི་ཕྱིར་དོན་དམ་པ་ཞེས་བྱའོ། །ཞེས་དང་། རང་
རྒྱུད་པའི་འདོད་ཚུལ་བཤད་པའི་ཐད་ཀྱི་རྩ་ཤེཊཱིཀ་ཆེན་ལས། དེའི་ཕྱིར་ཕུང་བོ་
ཆོས་དང་གང་ཟག་གི་བདག་མེད་རྟགས་ཀྱི་དགག་བྱའི་སྤྲོས་པ་བཅད་ཙམ་ནི་ཇི་
ལྟར་བ་མཁྱེན་པའི་ཡེ་ཤེས་ཟག་པ་མེད་པས་རྙེད་པའི་དོན་ཡིན་ལ། དེའི་ངོར་
གང་ཟག་དང་ཕུང་བོའི་གཉིས་སྣང་གི་སྤྲོས་པ་ཡང་ཞི་བ་ཡིན་པས་དོན་དམ་་་་་
བདེན་པའོ། །ཞེས་དང་། ལེགས་བཤད་སྙིང་བོ་ལས། བདག་མེད་གཉིས་ནི་
རིགས་པ་དང་ལྡན་པས་དམ་པ་ཡང་ཡིན་ལ་སྒྲིབ་པ་སྤོང་འདོད་པས་རྟོགས་བྱའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 293，
ཆེད་དུ་དོན་དུ་གཉེར་བ་དང་ཡེ་ཤེས་དམ་པ་ཕྱིན་ཅི་མ་ལོག་པའི་དོན་དེ་ཡུལ་་་་
ཡིན་པས་དོན་དམ་མཚན་ཉིད་པར་བཤད་དོ། །ཞེས་དང༌། བདེན་གཉིས་དར་
ཊཱིཀ་ལས་ཀྱང་དེ་ལྟར་དུ་གསུངས་ལ་དེ་ལ་རང་རྒྱུད་པ་གཉིས་ཀ་འདྲ་བའི་ཕྱིར་་་
རོ། །ཞེས་སོགས་མང་དུ་གསུངས་པས་དཔྱད་གཞི་ཤིན་ཏུ་ཆེའོ། །
ཡང་དཔྱོད་ལྡན་ལ་ལས། སྟོང་ཐུན་ལས། སེམས་ཙམ་པ་དང་དབུ་མ་རང་
རྒྱུད་པ་དག་གང་ཟག་གི་བདག་མེད་དོན་དམ་བདེན་པར་མི་འདོད་ཅིང་། གང་
ཟག་གི་བདག་འགོག་པའི་རིགས་པ་ཡང་ཀུན་རྫོབ་དཔྱོད་བྱེད་ཀྱི་རིགས་པར་་་་་
འདོད་དོ། །ཞེས་གསུངས་པ་དེ་བདག་མེད་སྤྱི་ལྡོག་གམ། རྟག་གཅིག་རང་
དབང་ཅན་གྱི་བདག་མེད་ལ་དགོངས་པའི་ཕྱིར་ཏེ། དྲང་ངེས་མཐའ་དཔྱོད་
ལས། དེས་ན་སྟོང་ཐུན་ལས། གང་ཟག་གི་བདག་མེད་དོན་དམ་བདེན་པར་མི་
འཐད་དོ། །ཞེས་གསུངས་པ་ནི་གང་ཟག་གི་བདག་མེད་སྤྱི་ལྡོག་ལ་དགོངས་
པའམ། ཡང་ན་རྟག་གཅིག་རང་དབང་ཅན་གྱི་བདག་མེད་ལ་དགོངས་པར་
མངོན་ཏེ། ཞེས་དང་། གུང་ཐང་དཀའ་འགྲེལ་ལས། བྱས་པ་ལ་ཁོ་ན་རེ།
སེམས་ཙམ་པས་གང་ཟག་གི་བདག་མེད་དོན་དམ་བདེན་པར་མི་འདོད་པར་་་་་
ཐལ། སྟོང་ཐུན་ལས། སེམས་ཙམ་པ་དང་དབུ་མ་རང་རྒྱུད་པ་དག་གང་ཟག་གི་
བདག་མེད་དོན་དམ་བདེན་པར་མི་འདོད་ཅིང་ཞེས་གསུངས་པའི་ཕྱིར་ན་མ་་་་་
ཁྱབ་སྟེ། དེ་གྲུབ་མཐའ་བཞི་བོ་གང་རུང་གིས་བདག་བཀག་པའི་སྟོང་བར་
འདོད་རྒྱུའི་ཕྱག་རྒྱ་བཞིའི་ཡ་གྱལ་གྱི་བདག་མེད་ཙམ་ལ་བྱེད་པའི་ཕྱིར། ཡིག་
ཆར། གང་ཟག་གི་བདག་མེད་དོན་དམ་བདེན་པའང་ཡིན་མོད། སྟོང་ཐུན་ལས།
དེ་དོན་དམ་བདེན་པ་མ་ཡིན་ལ་གང་ཟག་གི་བདག་འགོག་པའི་རིགས་པ་ཀུན་
རྫོབ་དཔྱོད་བྱེད་དུ་གསུངས་པས་གང་ཟག་གི་བདག་མེད་སྤྱི་ལྡོག་ལ་དགོངས་་་་་
གསུངས་པའི་སྤྱི་ལྡོག་གི་དོན་ཡང་དེ་ལ་བྱེད་དགོས་སོ། །ཞེས་གསུངས་པའི་ཕྱིར།



： 294. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞེས་ཟེར་བས་དཔྱད་པར་བྱའོ། །
དོན་དམ་བདེན་པའི་དབྱེ་བ་ནི། དེ་ལ་སྒྲས་བརྗོད་ཀྱི་སྒོ་ནས་ཡུལ་ཅན་གྱི་
ངེས་སྔོར་སྤྲོས་པ་ཆོད་ཀྱང་སྣང་ངོར་གཉིས་སྣང་གི་སྤྲོས་པ་མ་ཆོད་པའི་དོན་་་་་་
དམ་རྗེས་མཐུན་པ་དང་། སྣང་ངོ་ངེས་ངོ་གཉིས་ཀར་སྤྲོས་པ་ཆོད་པའི་རྣམ་
གྲངས་མ་ཡིན་པའི་དོན་དམ་གཉིས་ཡོད་ལ། སྔ་མ་ནི་རིགས་ཤེས་རྗེས་དཔག་
ཡུལ་བཅས་དང་། འཕགས་པའི་རྗེས་ཐོབ་སྒྱུར་མ་ལྟ་བུ་ཡུལ་བཅས་གཉིས་དང་།
ཕྱི་མ་འཕགས་པའི་དོན་དམ་མཉམ་བཞག་ཡེ་ཤེས་དང་ཡུལ་གཉིས་ཀའོ། །དབྱེ་
བ་དངོས་ནི་སྟོང་ཉིད་བཞི་དང༌། བཅུ་དྲུག་དང༌། བཅོ་བརྒྱད་དང༌། ཉི་ཤུ་
སོགས་ཡོད་ལ། དཔེར་ན། གཟུགས་བདེན་མེད་ལྟ་བུའོ། །གཟུགས་བདེན་མེད་
ཆོས་ཅན། ཁྱོད་ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་ཡོད་དེ།
མཉམ་བཞག་ཡེ་ཤེས་དམ་པའི་རྙེད་དོན་ཡིན་པས་ན་དོན་དམ་དང༌། རང་
མངོན་སུམ་དུ་སྣང་ཚེ་སྣང་ཚུལ་ལྟར་གནས་པས་ན་བདེན་པ་ཡིན་པའི་ཕྱིར།
དང་པོ་གྲུབ་སྟེ། རྟོག་གེ་འབར་བ་ལས། དམ་པའི་དོན་ཏེ་རྣམ་པར་མི་རྟོག་པའི་
ཡེ་ཤེས་དམ་པའི་དོན་ཡིན་པས་དམ་པའི་དོན་ཏོ། །ཞེས་གསུངས་པའི་ཕྱིར།
གཉིས་པ་གྲུབ་སྟེ། བདེན་གཉིས་རང་འགྲེལ་ལས། དེ་ནི་རིགས་པའི་རྗེས་སུ་
འགྲོ་བ་ཅན་གྱི་བདེན་པ་ཉིད་ཅེས་བྱ་བའི་ཐ་ཚིག་གོ །ཞེས་གསུངས་པའི་ཕྱིར།
སྤྱིར་ན་དོན་དམ་ལ་བཤད་ཚུལ་དུ་མ་ཡོད་དེ། དོན་དང་དམ་པ་གཉིས་ཀ་ཡུལ་
ལ་སྦྱར་བ་དང་། དོན་ཡུལ་དང་དམ་པ་ཡུལ་ཅན་ལ་སྦྱར་བ་དང་། དོན་དང་
དམ་པ་གཉིས་ཀ་ཡུལ་ཅན་ལ་སྦྱར་བའི་བཤད་ཚུལ་གསུམ་ཡོད་པའི་ཕྱིར། དང་
པོ་ནི། ཡུལ་ཆོས་ཉིད་དེ་དོན་ཡང་ཡིན་ལ། དམ་པ་ཡང་ཡིན་པས་ན་དོན་དམ་
པ་ཞེས་བྱ་སྟེ། ཤེས་པར་བྱ་བའི་དོན་མཆོག་ལ་དོན་དམ་ཞེས་བཤད་པའི་ཕྱིར།
གཉིས་པ་ནི། དམ་པ་ནི་ཇི་ལྟ་བ་མཁྱེན་པའི་མཉམ་བཞག་རྣམ་པར་མི་རྟོག་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
ད་
: 295.
པའི་ཡེ་ཤེས་དང་། དོན་ནི་དེའི་རྙེད་དོན་ལ་བྱེད་དོ། །གསུམ་པ་ནི། སྟོང་ཉིད་
རྟོགས་པའི་ཐོས་བསམ་སྒོམ་གསུམ་གྱི་རིགས་ཤེས་རྟོག་བཅས་རྣམས་དེ་ཁོ་ན་་་་་
ཉིད་རྟོགས་པས་ན་དམ་པ་དང་། སྒྲིབ་པ་སྤོང་བར་འདོད་པ་རྣམས་ཀྱིས་དོན་
དུ་གཉེར་བྱ་ཡིན་པས་དོན་ཡང་ཡིན་པའི་ཕྱིར་དོན་དམ་པ་ཞེས་བྱའོ། །
དོན་དམ་བདེན་པ་ཞེས་པའི་དོན་དམ་དང་། དོན་དམ་པར་མེད་ཅེས་
པའི་དོན་དམ་གཉིས་མི་འདྲ་ཚུལ། གྲུབ་མཐའ་ཆེན་མོའི་མཆན་འགྲེལ་དཀའ་
གནད་མདུད་གྲོལ་བློ་གསལ་གཅེས་ནོར་ལས། དང་པོ་ནི་སྔར་བཤད་པ་ལྟར་
ཡིན་ལ། ཕྱི་མ་ལ་གཉིས་ཡོད་པའི་ཕྱིར་ཏེ། དེ་ཡང་དང་པོ་ནི་དེ་ཁོ་ན་ཉིད་
དཔྱོད་པའི་ཐོས་བསམ་སྒོམ་གསུམ་གྱི་རིགས་ཤེས་རྟོག་བཅས་ལ་དོན་དམ་དུ་་་་་
བྱས་ནས་དེའི་དཔྱད་བཟོད་དུ་མེད་པ་ལ་དོན་དམ་པར་མེད་ཅེས་བཞག་པ་་་་་་
དང་། གཉིས་པ་ནི་བློ་གནོད་མེད་ལ་སྣང་བའི་དབང་གིས་བཞག་ཙམ་མིན་པར་
དོན་གྱི་སྡོད་ལུགས་སུ་ཡོད་པ་ལ་དོན་དམ་པར་ཡོད་པ་དང་། དེར་མེད་པ་ལ་
དོན་དམ་པར་མེད་ཅེས་བཞག་གོ །དེ་ལ་འཇོག་མཚམས་དང་པོའི་དོན་དམ་
དང་དེའི་ངོར་གྲུབ་པ་གཉིས་ཀ་ཡོད་ལ། འཇོག་མཚམས་གཉིས་པའི་དོན་དང་
དེར་གྲུབ་པ་གཉིས་ཀ་མེད་དོ། །དེ་ལྟར་ཡང་། འཇུག་པའི་ཊཱིཀ་ཆེན་ལས།
དགག་བྱ་ལ་དོན་དམ་གྱི་ཁྱད་པར་སྦྱར་བའི་དོན་དམ་ལ་གཉིས་ཤེས་དགོས་ཏེ།
ཐོས་བསམ་སྒོམ་གསུམ་གྱི་རིགས་ཤེས་ལ་དོན་དམ་དུ་བྱས་ནས། དེས་སྔར་
བཤད་པ་ལྟར་མ་གྲུབ་པ་གཅིག་དང༌། བློའི་དབང་གིས་བཞག་པ་མིན་པར་དོན་
གྱི་སྡོད་ལུགས་སུ་ཡོད་པ་ལ་དོན་དམ་དུ་ཡོད་པར་བཞག་པ་གཉིས་ཀྱི་དང་པོའི་་་
དོན་དམ་དང་དེའི་ངོར་གྲུབ་པ་ཡང་ཡོད་ལ། ཕྱི་མའི་དོན་དམ་དང་དེར་ཡོད་
པ་གཉིས་ཀ་ཡང་མི་སྲིད་དོ། །ཞེས་དང་། སྟོང་ཐུན་སྐལ་བཟང་མིག་འབྱེད་ལས་
ཀྱང་། དོན་དམ་པར་མེད་ཅེས་པའི་དོན་དམ་ལ་འཇོག་མཚམས་གཉིས་ཡོད་པ་



• 296 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཐལ་རང་གཉིས་ཀའི་སྐབས་སུ་ཤེས་པ་གནད་དུ་ཆེ་སྟེ། ཞེས་སོགས་གསུངས་
པའི་ཕྱིར། འཇོག་མཚམས་གཉིས་པའི་དོན་དམ་དེར་གྲུབ་ན་སྔ་མའི་དོན་དམ་
དེར་གྲུབ་པས་ཁྱབ་སྟེ། བདེན་པར་གྲུབ་ན་གནས་ལུགས་མཐར་ཐུག་ཏུ་གྲུབ་
དགོས་ཤིང་། གནས་ལུགས་མཐར་ཐུག་ཏུ་གྲུབ་ན་གནས་ལུགས་མཐར་ཐུག་
འཚོལ་བའི་རིགས་ཤེས་ཀྱིས་རྙེད་དགོས་པའི་ཕྱིར། སྔ་མའི་དོན་དམ་གྱི་ངོར་
གྲུབ་པ་ལ་ཕྱི་མའི་དོན་དམ་དེར་གྲུབ་པས་མ་ཁྱབ་སྟེ། རིགས་ཤེས་ཀྱིས་བདེན་
པར་གྲུབ་མ་གྲུབ་དཔྱད་ནས་བདེན་པར་མ་གྲུབ་པ་རྙེད་པ་ཡིན་གྱི། བདེན་གྲུབ་
མ་རྙེད་པའི་ཕྱིར་འདི་ལེགས་པར་ཤེས་ན་གཤིས་ལུགས་སུ་མ་གྲུབ་པ་དང་དོན་་་་་
དམ་པར་མ་གྲུབ་ཟེར་བ་དང་། དོན་དམ་བདེན་པ་ཡོད་པར་འདོད་ཅིང་དེ་
ཉིད་གཤིས་ལུགས་དང་དོན་དམ་ཡིན་པར་སྨྲ་བ་མི་འགལ་བར་ཤེས་པར་འགྱུར་་་
རོ། །འདི་མ་ཕྱེད་པའི་དབང་གིས་གངས་ཅན་གྱི་མིག་གཅིག་པུ་རྔོག་ལོ་ཆེན་
པོས་དོན་དམ་བདེན་པ་ཤེས་བྱ་མ་ཡིན་པར་གསུངས་པ་དང་། རིགས་པའི་
དབང་ཕྱུག་ཆ་བ་ཆོས་སེང་གིས་དོན་དམ་བདེན་པ་རིགས་པའི་དཔྱད་གཟོད་ཀྱི་
བདེན་གྲུབ་ཏུ་འདོད་པ་དང༌། གྲོ་ལུང་བའི་བསྟན་རིམ་སོགས་སུ་བློ་གཅིག་པུ་
དེར་ལྡོག་ཆ་ནས་ཕྱེ་སྟེ་རིགས་ཤེས་སུ་སོང་བའི་ཡུལ་ཡོད་པར་བཤད་པ་སོགས་་་
བྱུང་བར་ལེགས་བཤད་སྙིང་བོ་སོགས་ལས་བཤད་དོ། །ཞེས་བཤད་ལ། འདི་ནི་
ལེགས་པར་བཤད་པ་ཉིད་དུ་ཤེས་པར་བྱའོ། །
ཀུན་རྫོབ་བདེན་པ་ལ་དབྱེ་ན། རང་ཡིན་གྱི་ཡང་དག་ཀུན་རྫོབ་དང་།
ལོག་པའི་ཀུན་རྫོབ་གཉིས་ཡོད་ལ། དེ་གཉིས་ཀྱི་མཚན་ཉིད་ནི་མདོ་སྡེ་སྤྱོད་པའི་
དབུ་མ་རང་རྒྱུད་པ་ལྟར་ན། རང་གསལ་བར་སྣང་བའི་ཐ་སྙད་པའི་ཤེས་པ་ལ་
ཇི་ལྟར་སྣང་བ་ལྟར་དུ་འཇིག་རྟེན་ན་ཡུལ་ཕྱིན་ཅི་མ་ལོག་པར་གྲགས་པའི་ཆོས་་་
དེ། ཡང་དག་ཀུན་རྫོབ་ཀྱི་མཚན་ཉིད། རང་གསལ་བར་སྣང་བའི་ཐ་སྙད་པའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
2
，297 .
ཤེས་པ་ལ་ཇི་ལྟར་སྣང་བ་ལྟར་དུ་འཇིག་རྟེན་ན་ཡུལ་ཕྱིན་ཅི་ལོག་ཏུ་གྲགས་པའི་་
ཆོས་ཀྱིས་ཆ་ནས་བཞག་པའི་དོན་དེ། ལོག་པའི་ཀུན་རྫོབ་ཀྱི་མཚན་ཉིད་དུ་
འཇོག་དགོས་ལ། རྣལ་འབྱོར་སྤྱོད་པའི་དབུ་མ་རང་རྒྱུད་པ་ལྟར་ན། རང་
གསལ་བར་སྣང་བའི་ཐ་སྙད་པའི་ཤེས་པ་ལ་སྣང་བ་གང་ཞིག་འཇིག་རྟེན་ན་
ཡུལ་ཕྱིན་ཅི་མ་ལོག་པར་གྲགས་པའི་དོན་དེ། ཡང་དག་ཀུན་རྫོབ་ཀྱི་མཚན་ཉིད།
རང་གསལ་བར་སྣང་བའི་ཐ་སྙད་པའི་ཤེས་པ་ལ་སྣང་བ་གང་ཞིག འཇིག་རྟེན་
ན་ཡུལ་ཕྱིན་ཅི་ལོག་ཏུ་གྲགས་པའི་ཆ་ནས་བཞག་པའི་དོན་དེ། ལོག་པའི་ཀུན་
རྫོབ་ཀྱི་མཚན་ཉིད་དུ་འཇོག་དགོས་ཏེ། ལུགས་འདིས་གཟུགས་སྒྲ་སོགས་དབང་
ཤེས་སྣང་བ་ལྟར་ཏུ་གྲུབ་པར་མི་འདོད་པའི་ཕྱིར་རོ། །
འདི་དག་གི་སྐབས་སུ། གྲུབ་མཐའ་ཆེན་མོ་ལས། དོན་དམ་གྱི་དབྱེ་བ་ཐལ་
རང་འདྲ་བ་ཀུན་རྫོབ་བདེན་པ་ལ་དབྱེ་ཚུལ་གཉིས་ཏེ། གཅིག་ནི་མེད་ཀྱང་ཡོད་
པར་སྒྲོ་བཏགས་པ་མ་ཡིན་པར་བརྟེན་ནས་སྐྱེས་པའི་དངོས་པོ་ཐམས་ཅད་ཡང་་
དག་ཀུན་རྫོབ་བདེན་པ་དང༌། ཡང་དག་པར་སྐྱེས་པ་སོགས་དང་སེམས་ཙམ་
པའི་དོན་དང་། གྲངས་ཅན་གྱི་གཙོ་བོ་དང་རྒྱང་འཕེན་གྱི་སེམས་ཅན་འབྱུང་བ་
ལས་སྐྱེ་བ་སོགས་སུ་གྲུབ་མཐའི་དབང་གིས་བརྟགས་པའམ་བློས་བཟོས་པ་་་་་་་
ཐམས་ཅད་ལོག་པའི་ཀུན་རྫོབ་བདེན་པ་ཡིན་ཏེ། བདེན་གཉིས་ལས། བརྟགས་
པའི་དོན་གྱིས་དབེན་གྱུར་བ། །དངོས་ཙམ་བརྟེན་ནས་གང་སྐྱེས་ཏེ། །ཡང་དག་
ཀུན་རྫོབ་ཤེས་པར་བྱ། །ཞེས་ཡང་དག་པ་དང་། དེ་ཉིད་ལས། ཡང་དག་མིན་
ནི་ཀུན་བཏགས་ཡིན། །ཞེས་སོ། །འཇོག་ཚུལ་གཉིས་པ་ནི་རང་སྣང་བའི་བློ་ལ་
སྣང་བ་ལྟར་དོན་བྱེད་ནུས་པའི་ཆོས་ཡང་དག་ཀུན་རྫོབ་དང༌། དེ་ལྟར་མི་ནུས་
པའི་ཆོས་ལོག་པའི་ཀུན་རྫོབ་བདེན་པ་སྟེ། ཆུ་དང་རྟ་དང་སྒྲ་ལ་སོགས་པ་དང་
པོ་དང་། སྨིག་རྒྱུ་སྒྱུ་མའི་རྟ་དང་བྲག་ཆ་སོགས་གཉིས་པར་བཤད་ཅིང་། བདེན་



298. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །
ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་དང་།
ཞེས་གསུངས་སོ། ། །
འདི་ལ་ཡང་ཁ་ཅིག དྲངས་མ་ཐག་པ་ལྟར་ཁས་ལེན་མི་རུང་སྟེ། ཀུན་རྫོབ་
བདེན་པ་ལ་འཇོག་ཚུལ་གཉིས་བཤད་པ་ཡང་མི་འཐད། ཡང་དག་པར་སྐྱེ་བ་
སོགས་ལོག་པའི་ཀུན་རྫོབ་བདེན་པར་བཤད་པའང་མི་འཐད་པའི་ཕྱིར། རྟགས་
དང་པོ་དེར་ཐལ། བཏགས་པའི་དོན་གྱིས་དབེན་གྱུར་བ། །ཞེས་སོགས་ཀྱིས་
ཡང་དག་ཀུན་རྫོབ་ཀྱི་མཚན་གཞི་དང༌། སྣང་དུ་འདྲ་ཡང་དོན་བྱེད་དག །ཅེས་
སོགས་ཀྱིས་ཡང་ལོག་གི་མཚན་ཉིད་བསྟན་པའི་ཕྱིར་ཏེ། དང་པོ་ནི། བདེན་
གཉིས་དར་ཊཱིཀ་ལས། གྲུབ་མཐས་བཏགས་པའི་དོན་གྱིས་དབེན་པར་གྱུར་བ་
མཁས་པ་ནས་བྱིས་པའི་བར་གྱི་ཤེས་པ་ལ་མཐུན་པར་སྣང་ཞིང་དེ་དང་མཐུན་་་
པར་དོན་བྱེད་པའི་དངོས་པོ་ཙམ་དང་རང་གི་རྒྱུ་དང་རྐྱེན་ལ་བརྟེན་ནས་གང་་་
སྐྱེས་པ་དེ་ཙམ་ཡང་དག་པའི་ཀུན་རྫོབ་ཏུ་ཤེས་པར་བྱ་སྟེ། སྣང་བ་དང་མཐུན་
པར་དོན་བྱེད་ནུས་པའི་ཕྱིར་རོ། །མཚན་ཉིད་ཀྱང་དོན་གྱིས་འཕངས་མོད་ཡང་
དག་ཀུན་རྫོབ་ཀྱི་མཚན་གཞི་ངོས་འཛིན་པ་ཡིན་ནོ། །ཞེས་དང་། གཉིས་པ་ནི།
ཡང་དེ་ཉིད་ལས། དེས་ན་ཐ་སྙད་པའི་ཚད་མས་རྙེད་པའི་དོན་གང་ཞིག་སྣང་
ཚུལ་ལྟར་དོན་བྱེད་ནུས་པ། ཡང་དག་ཀུན་རྫོབ་ཀྱི་མཚན་ཉིད་དང་། དེ་གང་
ཞིག་སྣང་ཚུལ་ལྟར་དོན་བྱེད་མི་ནུས་པ། ལོག་པའི་ཀུན་རྫོབ་བདེན་པའི་མཚན་
ཉིད་དུ་ཤེས་པར་བྱའོ། །ཞེས་དང༌། གྲུབ་མཐའ་ལྷུན་པོའི་མཛེས་རྒྱན་དུའང་།
ཀུན་རྫོབ་བདེན་པའི་དབྱེ་བ་ལ། བདེན་གཉིས་ལས། བཏགས་པའི་དོན་གྱིས་
དབེན་གྱུར་པ། །དངོས་ཙམ་བརྟེན་ནས་གང་སྐྱེས་ཏེ། །ཡང་དག་ནི་ཀུན་རྫོབ་
ཤེས་པར་བྱ། །ཞེས་དང༌། ཡང་དག་མིན་ནི་ཀུ་ན་བཏགས་ཡིན། །ཞེས་ཡང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
299.
དག་ཀུན་རྫོབ་བདེན་པ་དང་། ལོག་པའི་ཀུན་རྫོབ་བདེན་པ་གཉིས་སུ་བཤད་
དོ། །མཚན་ཉིད་ནི། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་
ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །
ཞེས་པའི་བསྟན་ནོ། །ཞེས་གསུངས་པའི་ཕྱིར། ཡང་དག་པར་སྐྱེས་པ་སོགས་
ལོག་པའི་ཀུན་རྫོབ་བདེན་པར་བཤད་པའང་མི་འཐད་པའི་ཕྱིར་ཏེ། གྲུབ་
མཐས་ལྷུན་པོའི་མཛེས་རྒྱན་ལས། གྲུབ་མཐའ་བཏགས་པའི་གང་ཟག་དང་ཆོས་
ཀྱི་བདག་ལ་སོགས་པ་ནི་ལོག་པའི་ཀུན་རྫོབ་ཡིན་ཀྱང་ཀུན་རྫོབ་བདེན་པར་མི་་་
གཟུང་སྟེ། ཚད་མས་ཁེགས་པའི་ཕྱིར་རོ། །ཞེས་གསུངས་པའི་ཕྱིར། ཞེས་ཟེར་
ཡང་མཁས་དབང་ལ་ལས། ལྕང་སྐྱའི་གྲུབ་མཐར་དེ་དག་ལོག་པའི་ཀུན་
རྫོབ་ཙམ་ཡིན་ཀྱང་ལོག་པའི་ཀུན་རྫོབ་བདེན་པ་མིན་པར་བཤད་ཀྱང་། བདེན་
གཉིས་ཀྱི་འགྲེལ་བར་དེ་དག་ཡང་དག་པ་མ་ཡིན་པའི་ཀུན་རྫོབ་ཀྱི་བདེན་པ་་་་་་
ཡིན་པར་བཤད་དོ། །ཞེས་བཤད་པས་བརྟགས་པར་བྱའོ། །
ཡང་སྐབས་འདིར་ཁ་ཅིག་རང་རྒྱུད་པའི་ལུགས་ལ་ཡུལ་ཅན་ཤེས་པ་ལ་
ཡང་ལོག་གཉིས་མི་འཇོག་སྟེ། དེ་ཡིན་ན་ཡང་དག་ཀུན་རྫོབ་ཡིན་པས་ཁྱབ་པའི་
ཕྱིར་ཏེ། ལེགས་བཤད་སྙིང་བོ་ལས། འདི་དག་གི་གནད་རྟོགས་ན་རང་རྒྱུད་
པས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་
དག་ཡང་དག་མ་ཡིན་པས། །ཀུན་རྫོབ་ཀྱི་ནི་དབྱེ་བར་བྱ། །ཞེས་བཤད་པ་དང་།
དེ་ཡང་ཡུལ་ཅན་ལ་ཡང་ལོག་གཉིས་སུ་མི་བྱེད་པ་དང༌། ཐལ་འགྱུར་བས་
འཇིག་རྟེན་ཉིད་ལ་ལྟོས་ཏེ་ཡང་ལོག་ཡུལ་ཅན་གཉིས་ཀ་ལ་འཇོག་ལ་རང་ལུགས་
ལ་མི་འཇོག་པའི་རྒྱུ་མཚན་རྣམས་ཤེས་པར་འགྱུར་རོ། །ཞེས་དང༌། རྩ་ཤེས་ཊིཀ་
ཆེན་ལས། རང་རྒྱུད་པ་གང་དག་ཤེས་པ་རང་གི་མཚན་ཉིད་ཀྱིས་གྲུབ་པར་སྣང་



:300. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བ་ནི་སྣང་བ་ལྟར་དུ་ཡོད་པར་ངེས་པས་ཡུལ་ཅན་ལ་ཡང་དག་དང་ལོག་པ་་་་་་་
གཉིས་མི་བྱེད་པར། ཡུལ་དུ་སྣང་བ་ལ་ཇི་ལྟར་སྣང་བ་ལྟར་གྱི་རང་གི་མཚན་
ཉིད་ཀྱིས་ཡོད་མེད་འབྱེད་དོ། །ཞེས་སོགས་དང་། སྟོང་ཐུན་ལས་ཀྱང་། གཉིས་
པ་ཀུན་རྫོབ་ཀྱི་དབྱེ་བ་ནི། དབུ་མ་རང་རྒྱུད་པའི་ལུགས་ལ། བདེན་གཉིས་ལས།
སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་
ཡང་དག་མ་ཡིན་པས། །ཀུན་རྫོབ་ཀྱི་ནི་དབྱེ་བར་བྱ། །ཞེས་གསུངས་པ་ལྟར་
ཡང་དག་ཀུན་རྫོབ་དང་ལོག་པའི་ཀུན་རྫོབ་གཉིས་སུ་བཞེད་ལ། འདི་དག་གི་
ལུགས་ལ་ཤེས་པ་ཡིན་ན་རང་གི་མཚན་ཉིད་ཀྱིས་གྲུབ་པའི་ཁྱབ་པས་ཤེས་པ་་་་་
ཡིན་པའི་ལོག་པའི་ཀུན་རྫོབ་མི་སྲིད་པའི་ཕྱིར་ཡུལ་ཅན་ལ་ཡང་ལོག་གཉིས་མི་ས་
འབྱེད་ཀྱི་ཡུལ་ཁོ་ནས་ཡང་ལོག་གཉིས་སུ་འབྱེད་དོ། །ཞེས་གསུངས་པའི་ཕྱིར་
ཟེར་བ་ལ།
དཔྱོད་ལྡན་ཁ་ཅིག་གིས། ལུང་དེ་དག་གི་དོན་ནི་རྣམ་འབྱོར་སྤྱོད་པའི་
དབུ་མ་རང་རྒྱུད་པ་ལྟར་ན། ཡུལ་ཅན་ཤེས་པ་ལ་ཡང་ལོག་གི་ཁྱད་པར་མི་
འབྱེད་ཅེས་པའི་དོན་ཡིན་གྱི་མདོ་སྡེ་སྤྱོད་པའི་དབུ་མ་རང་རྒྱུད་པའི་ལུགས་ལ་་་་
དེ་ལྟར་མི་འདོད་པའི་ཕྱིར། རྟགས་དང་པོ་གྲུབ་སྟེ། ཡིག་ཆར། རང་རིག་
འདོད་པའི་རང་རྒྱུད་པའི་ཡུལ་ཅན་མ་གཏོགས་ཡུལ་ཡང་ལོག་འཇུག་པ་དང་་་་
འདྲ་ལ། ཞེས་དང་། རང་རྒྱུད་པ་རྣམས་ཤེས་པ་ལ་ཡང་དག་ཀུན་རྫོབ་ཀྱིས་ཁྱབ་
པར་འདོད་དེ། རང་རིག་ལ་སྣང་བ་ལྟར་གྲུབ་པར་འདོད་པའི་ཕྱིར། ཞེས་
གསུངས་པའི་ཕྱིར། རྟགས་གཉིས་པ་གྲུབ་སྟེ། མདོ་སྡེ་སྤྱོད་པའི་དབུ་མ་རང་
རྒྱུད་པའི་ལུགས་ལ་ཤེས་པ་ལ་ཡང་ལོག་གཉིས་འཇོག་པའི་ཕྱིར་ཏེ། དེ་ལ་ཡང་
དག་ཀུན་རྫོབ་ཡོད་པ་གང་ཞིག་ལོག་པའི་ཀུན་རྫོབ་ཡོད་པའི་ཕྱིར། རྟགས་དང་
པོ་སླ། གཉིས་པ་གྲུབ་སྟེ། ཤེས་པར་གྱུར་པའི་ལོག་པའི་ཀུན་རྫོབ་དེ་ལ་རྟོག་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1:301 .
བཅས་རྟོག་མེད་གཉིས་ཡོད་པའི་ཕྱིར། དང་པོའི་མཚན་གཞིར་ཐག་ཁྲ་སྦྲུལ་
འཛིན་གྱི་རྟོག་པ་དང༌། གཉིས་པའི་མཚན་གཞིར་ཟླ་བ་གཉིས་སྣང་གི་དབང་
ཤེས་འཇོག་པར། སློབ་དཔོན་ལེགས་ལྡན་འབྱེད་ཀྱི་དབུ་མའི་དོན་བསྡུས་སུ་
གསུངས་པའི་ཕྱིར། དེ་ཉིད་ལས། སྣང་ཡང་དོན་བྱེད་མི་ནུས་པ། །ལོག་པ་ཡི་ནི་
ཀུན་རྫོབ་པོ། །དེ་ཡང་གཉིས་སུ་ཤེས་བྱ་སྟེ། །རྟོག་བཅས་དང་ནི་རྟོག་མེད་
གཉིས། །རྟོག་བཅས་ཐག་པ་ལ་སྦྲུལ་འཛིན། །རྟོག་མེད་ཟླ་བ་གཉིས་འཛིན་པའོ།།
ཞེས་དང་། ཀུན་རྫོབ་འཇོག་ཚུལ། བྷ་བྱ་སྟེ་ལེགས་ལྡན་འབྱེད་ཀྱི་རྗེས་སུ་འབྲང་
ལ། །དོན་དམ་འཇོག་ཚུལ། ཟླ་བ་གྲགས་པའི་རྗེས་སུ་འབྲངས་པའི་ཇོ་བོའི་
བདེན་གཉིས་ལས། ཀུན་རྫོབ་རྣམ་པ་གཉིས་སུ་འདོད། །ལོག་པ་དང་ནི་ཡང་
དག་གི །དང་པོ་གཉིས་ཏེ་ཆུ་ཟླ་དང༌། །གྲུབ་མཐའ་ངན་པའི་རྟོག་པའོ། །མ་
བརྟག་གཅིག་བུ་ཉམས་དགའ་བའི། །སྐྱེ་བ་དང་ནི་འཇིག་པའི་ཆོས། །དོན་བྱེད་
ནུས་དང་ལྡན་པ་ནི། །ཡང་དག་ཀུན་རྫོབ་ཡིན་པར་འདོད། །ཞེས་དང༌། རབ་
འབྱོར་དབྱངས་ཀྱིས་མཛད་པའི་བྱེ་བྲག་ཏུ་བཤད་པ་ཞེས་བྱ་བ་ལས་ཀྱང་། སྣང་
བ་ཀུན་རྫོབ་བདེན་པ་དང་། །རིགས་པ་དོན་དམ་བདེན་པའོ། །སྣང་བ་ཇི་ལྟ་བ་
ཡུལ་ཅན་ཀུན་རྫོབ་ཀྱི་བདེན་པ་ཡིན་ཏེ། སྣང་བ་ལ་རིགས་པས་མི་གནོད་པའི་
ཕྱིར་རོ། །དེ་ཡང་རྣམ་པ་གཉིས་ཡིན་ཏེ། ཡང་དག་དང་ནི་ལོག་པའོ། །སྣང་ལ་
དོན་བྱེད་ནུས་པ་ནི་ཡང་དག་པའི་ཀུན་རྫོབ་ཀྱི་མཚན་ཉིད་དོ། །སྣང་ལ་དོན་
བྱེད་མི་ནུས་པ་ནི་ལོག་པའི་ཀུན་རྫོབ་ཀྱི་མཚན་ཉིད་དོ། །དེ་ལ་གཉིས་སུ་ཡོད་
བསྟན་པ། །རྟོག་མེད་འཁྲུལ་དང་ཀུན་བཏགས་ནི། །རྟོག་མེད་ལྷུན་གྱིས་འཁྲུལ་
བ་ནི། །དབང་བོ་སྐྱོན་ཆགས་ལ་སོགས་པའོ། །རྟོག་དང་བཅས་ནི་ཡིད་ཀྱིས་ཏེ། །
བརྟགས་པའི་བདག་ལྟ་བུའོ། །ཞེས་གསུངས་པའི་ཕྱིར། ཞེས་ཟེར་ལ། །
ཡང་ཁ་ཅིག་གིས། གོང་དུ་བཤད་པ་ལྟར་རང་རིག་འདོད་མི་འདོད་ཀྱི་སྒོ་



• 302 ， ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནས་ཡུལ་ཅན་ཤེས་པ་ལ་ཡང་ལོག་གི་ཁྱད་པར་འཇོག་མི་འཇོག་ལ་རང་རྒྱུད་པ་་་
གཉིས་མི་འདྲ་བར་བཤད་པ་འཐད་པར་དཀའ་སྟེ། དེ་ལྟ་ན་གོང་དུ་དྲངས་པ་
ལྟར་སྟོང་ཐུན་ལས། འདི་དག་གི་ལུགས་ལ་ཤེས་པ་ཡིན་ན་རང་གི་མཚན་ཉིད་
ཀྱིས་གྲུབ་པའི་ཁྱབ་པས། ཤེས་པ་ཡིན་པའི་ལོག་པའི་ཀུན་རྫོབ་མི་སྲིད་པའི་ཕྱིར།
ཞེས་པའི་ལུང་འདིའི་དོན་མེད་པར་འགྱུར་བའི་ཕྱིར། ཞེས་ཟེར་བས་དཔྱད་
པར་འཚལ། །
ཡང་སྐབས་འདིར་བདེན་གྲུབ་དབང་ཤེས་ལ་སྣང་མི་སྣང་གི་བཤད་ཚུལ་དུ་
མ་ཡོད་དེ། ཁ་ཅིག་གིས། དགག་བྱ་བདེན་གྲུབ་དབང་ཤེས་ལ་མི་སྣང་སྟེ། རང་
རྒྱུད་པའི་ལུགས་ཀྱི་བདེན་འཛིན་ལྷན་སྐྱེས་དང་དགག་བྱ་ངོས་འཛིན་འཆད་་་་་་
པའི་སྐབས་ཀྱི་དབུ་མ་སྣང་བ་ལས། དངོས་པོ་ཡང་དག་པར་ངོ་བོ་ཉིད་མེད་པ་
དག་ལ་ཡང་དེ་ལས་ལྡོག་པའི་རྣམ་པར་སྒྲོ་འདོགས་འཁྲུལ་བའི་བློ་གང་ཡིན་པ་
དེ་ནི་ཀུན་རྫོབ་ཅེས་བྱ་སྟེ། འདིའམ་འདིས་དེ་ཁོ་ན་ཉིད་སྒྲིབ་པ་ལྟ་བུར་བྱེད།
འགེབས་པ་ལྟ་བུར་བྱེད་པའི་ཕྱིར་རོ། །དེ་སྐད་དུ་མདོ་ལས་ཀྱང་། དངོས་པོ་སྐྱེ་
བ་ཀུན་རྫོབ་ཏུ། །དམ་པའི་དོན་དུ་རང་བཞིན་མེད། །རང་བཞིན་མེད་ལ་འཁྲུལ་
བ་གང་། །དེ་ནི་ཡང་དག་ཀུན་རྫོབ་འདོད། །ཅེས་གསུངས་སོ། །དེ་ལས་བྱུང་
བའི་ཕྱིར་དེས་ཉེ་བར་བསྟན་པ་མཐོང་བའི་དངོས་པོ་རྫུན་པ་ཐམས་ཅད་ནི་ཀུན་
རྫོབ་པ་ཁོ་ན་ཡིན་ཞེས་བྱའོ། དེ་ཡང་ཐོག་མ་མེད་པའི་འཁྲུལ་བའི་བག་ཆགས་
ཡོངས་སུ་སྨིན་པའི་དབང་གིས་བྱུང་ལ། དེས་ཀྱང་སྲོག་ཆགས་ཐམས་ཅད་ལ་
ཡང་དག་པར་དངོས་བོའི་བདག་ཉིད་ལྟ་བུར་ཉེ་བར་བསྟན་པ་མཐོང་བར་་་་་་་
འགྱུར་ཏེ། དེའི་ཕྱིར་དེ་དག་གི་བསམ་པའི་དབང་གིས་དངོས་པོ་བརྫུན་པའི་ངོ་
བོ་ཐམས་ཅད་ནི། ཀུན་རྫོབ་ཏུ་ཡོད་པ་ཁོ་ནའོ། །ཞེས་སོགས་ཀྱི་དོན་འཆད་པའི་
སྐབས་ཀྱི་འཇུག་པའི་ཊཱིཀ་ཆེན་ལས་བདེན་འཛིན་དེ་ལས་བྱུང་བའི་ཕྱིར་བདེན་་་



1:|:ཀྱི
དེ
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1:303.
འཛིན་དེས་བདེན་པ་ཡོད་པ་ལྟར་ཉེ་བར་བསྟན་པ་མཐོང་བ་ནི་རྟོག་པ་ཡིན་གྱི་་་
དབང་ཤེས་མིན་ཏེ། བདེན་གཉིས་འགྲེལ་བར་དགག་བྱ་བདེན་པ་དབང་ཤེས་
ལ་མི་སྣང་བར་བཤད་པ་འདིར་ཡང་འདྲ་བའི་ཕྱིར། ཞེས་དང༌། བདེན་གཉིས་
རང་འགྲེལ་ལས། ཡང་དག་པར་སྐྱེ་བ་ལ་སོགས་པ་ནི་མི་སྣང་སྟེ། ཇི་ལྟ་བུར་
ཡང་རུང་བའམ། གྲུབ་པའི་མཐའ་ལ་བརྟེན་ནས་སྒྲོ་བཏགས་པ་འབའ་ཞིག་ཏུ་
ཟད་དོ། །དེ་ལྟ་མ་ཡིན་ན་ནི་རྩོད་པ་མེད་པར་ཐལ་པར་འགྱུར་རོ། །རྒོལ་བ་དང་
ཕྱི་རྒོལ་བའི་ཤེས་བ་ལ་སྣང་བའི་ཆ་ལ་ནི་རྩོད་པ་སུ་ཡང་མེད་དོ། །རྩོད་པར་
བྱེད་ན་ནི་མངོན་སུམ་ལ་སོགས་པས་གནོད་པར་འགྱུར་རོ། །ཞེས་གསུངས་པའི་
ཕྱིར་ཞེས་ཟེར་བ་ལ།
ཡང་ཁ་ཅིག་གིས། དེ་མི་འཐད་དེ། དགག་བྱ་བདེན་པ་དབང་ཤེས་ལ་མི་
སྣང་བར་གསུངས་པ་ནི་སྤྱིར་བདེན་གྲུབ་ལ་མི་བྱེད་པར་རིགས་ངོའི་བདེན་གྲུབ་་
ལ་བྱེད་དགོས་པའི་ཕྱིར། དེར་ཐལ། དེ་ནི་བདེན་གཉིས་ཀྱི་འགྲེལ་བར་དགག་
བྱར་དངོས་སུ་གསུངས་པའི་བདེན་གྲུབ་ལ་བྱེད་དགོས་ལ། བདེན་གཉིས་རྩ་
འགྲེལ་དང་། དབུ་མ་རྒྱན་རྩ་འགྲེལ་རྣམས་སུ་དགག་བྱ་དངོས་སུ་གསུངས་པའི་
བདེན་གྲུབ་ནི་རིགས་ངོའི་བདེན་གྲུབ་ལ་བྱེད་དགོས། དེ་བཀག་པ་རིགས་པ་ཡེ་
ཤེས་ཀྱི་ངོར་མེད་པ་ལ་བྱེད་པར་ལེགས་བཤད་སྙིང་བོ་སོགས་ལས་གསུངས་བའི་་
ཕྱིར་ཏེ། ལེགས་བཤད་སྙིང་བོ་ལས། དེ་ལྟ་ན་དབུ་མ་བ་དང་གཞན་དག་ཡོད་
མེད་དཔྱོད་པའི་གཞི་དོན་དམ་པར་མེད་ཅེས་པའི་དོན་ནི་གཞི་དེ་དོན་དམ་་་་་
དཔྱོད་པའི་རིགས་ངོར་མེད་པ་སྟེ་དེས་མ་གྲུབ་ཅེས་པའོ། །སློབ་དཔོན་འདིའི་
གཞུང་གི་སྐོར་ནས་དེ་ལས་གསལ་བ་མ་བཤད་པ་སློབ་དཔོན་ཡེ་ཤེས་སྙིང་བོའི་་་
བདེན་གཉིས་ཀྱི་སྐོར་དང་དབུ་མ་རྒྱན་རང་འགྲེལ་དང་བཅས་པ་ལས་ཀྱང་
གསལ་བར་ངོས་བཟུང་བ་མི་སྣང་ངོ༌། །ཞེས་གསུངས་པའི་ཕྱིར་དང་། དབུ་མ་



·304. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལུང་རིགས་སྒྲོན་མེ་ལས། འདི་རིགས་ངོའི་བདེན་གྲུབ་ཀྱི་དབང་དུ་བྱས་པ་ཡིན་
ཏེ། རང་རྒྱུད་པའི་གཞུང་རྣམས་ལས་བདེན་གྲུབ་འགོག་སྐབས་རིགས་ངོའི་
བདེན་སྐྱེ་སོགས་བཀག་པ་ཡིན་པའི་ཕྱིར་ཞེས་དང༌། ཕར་ཕྱིན་ཟིན་བྲིས་ལས།
དབུ་མ་སྣང་བ་ལས། ཡང་དག་པའི་སྐྱེ་བ་ལ་སོགས་པ་ཡང་། དངོས་བོ་སྣང་བ་
ན་མི་སྣང་བས། ཞེས་པ་ནས། ལོག་པའི་ཀུན་རྫོབ་ཏུ་འགྱུར། ཞེས་པས་བདེན་
གྲུབ་དབང་ཤེས་ལ་མི་སྣང་བར་བཤད་པ་དང་། དགག་བྱ་ངོས་འཛིན་གྱི་སྐབས་
སུ་བདེན་གྲུབ་དབང་ཤེས་ལ་སྣང་བར་བཤད་པ་གཉིས་མི་འགལ་ལམ་ཞེ་ན་མི་་་་
འགལ་ཏེ། དགག་བྱ་ངོས་འཛིན་གྱི་དེའི་དོན། གཟུགས་སོགས་བློ་གནོད་མེད་ལ་
སྣང་བའི་དབང་གིས་བཞག་ཙམ་མིན་པར་ཡུལ་རང་གི་སྡོད་ལུས་ཀྱི་ངོས་ནས་་་་
གྲུབ་པ་དབང་ཤེས་ལ་སྣང་ལ། འདིར་ནི་མཐར་ཐུག་དཔྱོད་པའི་རིགས་ཤེས་ཀྱི་
ངོར་གཟུགས་ཡང་དག་པར་སྐྱེ་བ་དང༌། དེ་བདེན་པར་གྲུབ་པ་སོགས་དབང་
ཤེས་ལ་མི་སྣང་བར་བཤད་པ་ཡིན་ནོ་གསུངས། དགག་བྱ་ངོས་འཛིན་གྱི་སྐབས་
སུ་ཡང་དགག་བྱ་བདེན་གྲུབ་ལ་གཉིས་བཤད་པའི་དང་པོ་ནི་དབང་ཤེས་ལ་སྣང་
ལ། ཕར་ཕྱིན་སྐབས་སུ་མི་སྣང་བར་བཤད་པ་ནི། རིགས་ཤེས་ཀྱི་ངོར་དོན་དམ་
པའི་སྐྱེ་བ་སོགས་དབང་ཤེས་ལ་མི་སྣང་ཞེས་ཁྱད་པར་འབྱེད་དགོས་གསུངས།
ཞེས་ཟེར་ལ།
ཁ་ཅིག་གིས། དེ་ལྟར་ཡང་མི་འཐད་དེ། དེ་ལྟ་ན་སྔོན་པོ་སྐྱེ་བ་ལ་སོགས་
པ་དབང་ཤེས་ལ་མི་སྣང་ཟེར་དགོས་པས་མི་འཐད་པའི་ཕྱིར་ཏེ། སྔོན་པོའི་སྐྱེ་
བ་དང་སྔོན་པོ་བདེན་གྲུབ་གཉིས་གྲུབ་བདེ་དབྱེར་མེད་ཀྱི་རྫས་གཅིག་ཡིན་པས་་
མངོན་སུམ་གཅིག་ལ་གཅིག་སྣང་ན་ཅིག་ཤོས་ངེས་པར་སྣང་དགོས་ཏེ། རྣམ་
འགྲེལ་ལས། བདག་ཉིད་མངོན་སུམ་ཡིན་པ་ལ། །མ་མཐོང་ཆ་གཞན་ཅི་ཞིག་
ཡོད། །ཅེས་གསུངས་པའི་ཕྱིར། དེའི་ཕྱིར་སྔོན་འཛིན་དབང་མངོན་ཆོས་ཅན།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
.305.
ཁྱོད་ལ་སྔོན་པོའི་སྐྱེ་བ་ཡང་སྣང་བར་ཐལ། འོ་ཁྱོད་ལ་སྔོན་པོ་སྣང་བའི་ཕྱིར།
འདོད་ན། དེ་ཆོས་ཅན། ཁྱོད་ལ་སྔོན་པོའི་སྐྱེ་བ་བདེན་གྲུབ་ཏུ་ཡང་སྣང་བར་
ཐལ། ཁྱོད་ལ་སྔོན་པོའི་སྐྱེ་བ་སྣང་བ་གང་ཞིག་ཁྱོད་བདེན་སྣང་ཅན་ཡིན་པའི་
ཕྱིར། འདོད་ན། རིགས་ངོའི་བདེན་གྲུབ་མི་སྣང་བའི་དམ་བཅའ་ཉམས་སོ། །
ཞེས་ཟེར་ལ། དེ་
1:|: ཡང་ལ་ལས། བདེན་གྲུབ་ཀྱི་སྐྱེ་བ་དང་འགག་པ་ལྟ་བུའི་རིགས་ངོའི་
བདེན་གྲུབ་དབང་ཤེས་ལ་མི་སྣང་བྱས་ན་འགྲིག་པའི་ཚོད་དུ་ཡོད་པར་མ་ཟད།
རྣམ་བཤད་དགོངས་པ་རབ་གསལ་ལས། སྒྱུ་མའི་ལྟད་མོ་བ་མིག་བསླད་པ་
བཞིན་དུ་སེམས་ཅན་གྱིས་ཕྱི་ནང་གི་ཆོས་འདི་རྣམས་བདེན་པར་ཡོད་པར་སྣང་་
བ་ན། ཞེས་སྤྱིར་སེམས་ཅན་རྣམས་ལ་བདེན་སྣང་ཡོད་པར་བཤད་ཅིང་། ཁྱད་
པར་དུ་སྟོང་ཐུན་ལས་འདིས་དངོས་པོ་རྣམས་བསམ་པའི་དབང་གིས་ཡོད་པ་་་་་
དང་། སྲོག་ཆགས་ཐམས་ཅད་ལ་དངོས་པོ་རྣམས་བསམ་པའི་དབང་གིས་ཡོད་
པ་མིན་པའི་ཡང་དག་པའི་དངོས་པོའི་བདག་ཉིད་དུ་ཡོད་པར་ཐོག་མ་མེད་པའི་
འཁྲུལ་བའི་བག་ཆགས་ཡོངས་སུ་སྨིན་པའི་མ་རིག་པའི་དབང་གིས་སྣང་བར་་་་་
གསུངས་པ་ཡིན་ནོ། །ཞེས་སྲོག་ཆགས་ཐམས་ཅད་ལ་བདེན་སྣང་ཡོད་པར་
བཤད་འདི་དབུ་མ་སྣང་བའི་ཚིག་གི་འགྲེལ་བ་ལྟ་བུར་མངོན་ཞིང་། དེས་ན་ཞི་
འཚོ་ཡབ་སྲས་ཀྱི་ལུགས་ལ་དགག་བྱ་བདེན་གྲུབ་དབང་ཤེས་ལ་སྣང་ཞིང་བདེན་་
པར་གྲུབ་པའི་སྐྱེ་བ་ལ་སོགས་མི་སྣང་བ་ཡིན་བྱས་ན་རུང་ངམ་སྙམ་མོ། །ཞེས་
ཟེར་ལ། ཁ་ཅིག་གིས་དེ་ཡང་མི་འཐད་དེ། དེ་ལྟ་ནའང་གྲུབ་མཐའ་ལྷུན་པོའི་
མཛེས་རྒྱན་ལས། བདེན་གཉིས་ལས། བདེན་པར་གྲུབ་པའི་སྐྱེ་བ་ལ་སོགས་པ་
དབང་ཤེས་ལ་མི་སྣང་བར་བཤད་ཅིང༌། དབང་ཤེས་ཀྱི་སྣང་བ་ནི་ནམ་ཡང་མི་
འགོག་པར་བཤད་པའི་ཕྱིར་རོ། །ཁ་ཅིག་བདེན་གཉིས་ལས་དགག་བྱ་བདེན་པ་



• 306 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དབང་ཤེས་ལ་མི་སྣང་བར་བཤད་པ་ནི་དོན་དམ་དཔྱོད་བྱེད་ཀྱི་རིགས་ཤེས་ལ་་་་
དོན་དམ་དང་དེའི་ངོར་གྲུབ་པ་ལ། དོན་དམ་དུ་གྲུབ་པར་བཤད་པ་དེ་དབང་
ཤེས་ལ་མི་སྣང་བར་བཤད་པ་ཡིན་གྱི་བདེན་པར་གྲུབ་པ་ལ་མི་བྱེད་དོ། །ཞེས་
ཟེར་བ་ཡང་ལེགས་པར་བཤད་པ་མ་ཡིན་ཏེ། བདེན་གཉིས་འགྲེལ་བ་དང་
བཅས་པ་ལས། ཡང་དག་པར་གྲུབ་པོ་ཞེས་བྱ་བ་ལ་སོགས་པར་གཞན་གྱི་ཡོངས་
སུ་བརྟགས་པ་རྣམས་འགོག་པར་རིགས་པའི་རྒྱུ་མཚན་དུ་བདེན་པར་གྲུབ་པའི་་་
སྐྱེ་བ་དང་། གྲངས་ཅན་གྱི་བརྟགས་པའི་གཙོ་བོ་དང་རྒྱང་འཕེན་གྱི་བརྟགས་
པའི་འབྱུང་བ་འགྱུར་བ་དང་། ཤེས་པ་སྐད་ཅིག་ཆ་མེད་ལ་སོགས་པ་རྣམས་
མངོན་སུམ་ལ་སྣང་བ་མ་ཡིན་པའི་ཕྱིར་རོ། །ཞེས་དགོངས་པར་མཛད་པའི་ཕྱིར་
དང༌། གཞན་ཡང་སྣང་བ་དགག་པར་མི་རིགས་པའི་རྒྱུ་མཚན་དུ། བདེན་པར་
བརྟགས་པ་མ་ཡིན་པར་དབང་ཤེས་ལ་སོགས་ཀྱི་སྣང་བ་འགོག་པ་ནི་བདག་ལ་་་་
གནོད་པར་འགྱུར་བ་འབའ་ཞིག་ཏུ་གསུངས་ཤིང་། དེའི་རྒྱུ་མཚན་ཡང་རྟོག་
མེད་དབང་ཤེས་ཚད་མའི་ཡུལ་ནི་ཡང་དག་ཀུན་རྫོབ་བདེན་པ་ཡིན་པས་དེ་ལ་་་་
བདེན་གྲུབ་ཏུ་སྣང་ན་བདེན་གྲུབ་དེ་ཉིད་ཀུན་རྫོབ་བདེན་པར་ཐལ་བར་ཐུག་་་་
པའི་ཕྱིར་རོ། །གཞན་ཡང་དངོས་པོ་སྨྲ་བ་གཞན་གྱིས་ཁས་བླངས་པའི་དངོས་པོ་
བདེན་པར་གྲུབ་པ་ལ་དོན་གྱི་ངོ་བོ་ཇི་ལྟ་བ་བཞིན་དུ་ཐ་སྙད་རུང་བ་མ་ཡིན་ནོ། །
ཞེས་བཤད་ནས་བདེན་གྲུབ་ལ་ཐ་སྙད་དོན་མཐུན་མི་རིགས་པའི་རྒྱུ་མཚན་དུ་་་་
དབང་པོའི་རྣམ་པར་ཤེས་པ་ལ། བདེན་པར་གྲུབ་པ་རྡུལ་ཙམ་ཡང་མི་སྣང་བ་
བཀོད་པའི་ཕྱིར་རོ། །དེའི་ཕྱིར་རྒྱལ་ཚབ་ཐམས་ཅད་མཁྱེན་པས་ཀྱང༌། ལུགས་
འདིས་དགག་བྱ་བདེན་གྲུབ་དབང་ཤེས་ལ་མི་སྣང་བར་བཞེད་པར་གསུངས་་་་་་
ཤིང་། དེ་ནི་རྣལ་འབྱོར་སྤྱོད་པའི་དབུ་མ་རང་རྒྱུད་པ་ཡང་འདྲ་སྟེ། རྗེ་བདག་
ཉིད་ཆེན་པོས་འཇུག་པའི་རྣམ་བཤད་ཆེན་མོ་ལས། བདེན་འཛིན་དེས་བདེན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 307 .
པར་ཡོད་པ་ལྟར་ཉེ་བར་བསྟན་པ་མཐོང་བ་ནི་རྟོག་པ་ཡིན་གྱི་དབང་ཤེས་མིན་་་་
ཏེ། བདེན་གཉིས་ཀྱི་འགྲེལ་བར་དགག་བྱ་བདེན་པ་དབང་ཤེས་ལ་མི་སྣང་བར་
བཤད་པ་འདིར་ཡང་འདྲ་བའི་ཕྱིར་རོ། །ཞེས་ཞི་འཚོ་ཡབ་སྲས་ཀྱི་བཞེད་པ་
འཆད་པའི་སྐབས་སུ་གསུངས་པའི་ཕྱིར་རོ། །དེ་ལྟ་མ་ཡིན་པར་རིགས་ངོའི་དོན་
དམ་ལ་བྱེད་ན་བདེན་འཛིན་དེས་བདེན་པར་ཡོད་པ་ལྟར་ཉེ་བར་བསྟན་པ་ཞེས་
པའི་དོན་འཆད་དཀའ་བར་འགྱུར་རོ། །ཞེས་གསུངས་པ་དང་དངོས་སུ་འགལ་
བའི་ཕྱིར། ཞེས་ཟེར། །
འདི་ལ་ཡང་ཁ་ཅིག་གིས། གྲུབ་མཐའ་ལྷུན་པོའི་མཛེས་རྒྱན་ལས་གསུངས་
པ་འདི་ལྟར་ཁས་ལེན་མི་རུང་སྟེ། དེ་ལྟར་ཁས་བླངས་ན་སྔོན་འཛིན་མིག་ཤེས་
ལ་སྔོན་པོ་བདེན་གྲུབ་མི་སྣང་བར་ཁས་ལེན་དགོས་པའི་ཕྱིར། སྔོ་འཛིན་མིག་
ཤེས་ལ་སྔོན་པོ་བདེན་གྲུབ་མི་སྣང་ཟེར་ན། འོ་ན། སྔོ་འཛིན་མིག་ཤེས་ཆོས་ཅན།
ཁྱོད་ལ་སྔོན་པོ་བློའི་དབང་གིས་མ་བཞག་པའི་སྡོད་ལུགས་སུ་གྲུབ་པའི་ཚུལ་གྱིས་
མི་སྣང་བར་ཐལ། ཁྱོད་ལ་སྔོན་པོ་བདེན་གྲུབ་མི་སྣང་བའི་ཕྱིར། འདོད་ན།
ཁྱོད་ལ་སྔོན་པོ་རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པར་མི་་་་
སྣང་བར་ཐལ། ཁྱོད་ལ་སྔོན་པོ་བློའི་དབང་གིས་མ་བཞག་པའི་སྡོད་ལུགས་སུ་
གྲུབ་པའི་ཚུལ་གྱིས་མི་སྣང་བའི་ཕྱིར། འདོད་ན། ཁྱོད་ལ་སྔོན་པོ་ཡུལ་ཅན་སྒྲ་
རྟོག་གང་ལ་ཡང་མ་ལྟོས་པའི་ཚུལ་གྱིས་མི་སྣང་བར་ཐལ། འདོད་པའི་ཕྱིར།
འདོད་ན། སློབ་དཔོན་ཞི་འཚོ་ལ་སོགས་པ་ཕྱི་རོལ་གྱི་དོན་ཐ་སྙད་དུ་མེད་པར་
བཞེད་པའི་རང་རྒྱུད་པ་རྣམས་སེམས་ཙམ་རྣམ་བདེན་པ་དང་མཐུན་ལུགས་་་་་་
མེད་པར་ཐལ། མཐུན་ལུགས་ནི། ལམ་རིམ་ཆེན་མོ་ལས། སློབ་དཔོན་ཞི་འཚོ་
ལ་སོགས་པ་ཕྱི་རོལ་གྱི་དོན་ཐ་སྙད་དུ་མེད་པར་བཞེད་པ་རྣམས་ཀྱང་སྔོན་པོ་ལ་་
སོགས་པ་རྣམ་བདེན་པས་འདོད་པ་ལྟར་ཐ་སྙད་དུ་ཤེས་པའི་རྫས་སུ་བཞེད་པས།



• 308. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དེ་དག་སྣང་བའི་དབང་ཤེས་རྣམས་དེ་དག་ལ་ལྟོས་ཏེ་རང་གི་མཚན་ཉིད་ཀྱིས་་་་
གྲུབ་པའི་དོན་འཛིན་པ་ཡིན་པས་སྔོན་ཙམ་ལ་ལྟོས་ཏེ་མ་འཁྲུལ་བ་ཡིན་ནོ། །
ཞེས གསུངས་པ་ལྟར་ཡིན་ལ། ཁྱོད་ཀྱིས་དེ་ལྟར་མི་འདོད་པའི་ཕྱིར་ཟེར། ཡང་
དཔྱོད་ལྡན་ལ་ལས། རིགས་ངོའི་བདེན་གྲུབ་ཀྱི་དབང་དུ་བྱས་པ་མ་ཡིན་ཏེ།
རིགས་ངོའི་བདེན་འཛིན་ལ་ལྷན་སྐྱེས་མི་སྲིད་པའི་ཕྱིར། ལེགས་བཤད་སྙིང་བོ་
ལས་སོ། །དེས་ན་རིགས་ངོའི་བདེན་གྲུབ་ཀྱི་དབང་དུ་བྱས་པར་ཡིག་ཆར་བཤད་
པ་ནི་བདེན་གཉིས་ཀྱི་འགྲེལ་བ་སོགས་སུ་བདེན་འཛིན་ལྷན་སྐྱེས་ཀྱི་འཛིན་ཚུལ་
ལྟར་དུ་གྲུབ་ཚུལ་གསལ་བར་མ་བཤད་པ་ལ་དགོངས་སོ། །དེ་ལ་ཁ་ཅིག་རྣལ་
འབྱོར་སྤྱོད་པའི་དབུ་མ་རང་རྒྱུད་པ་ལྟར་ན་བདེན་གྲུབ་དབང་སྔོན་ལ་སྣང་་་་་་
ཞིང་། མདོ་སྡེ་སྤྱོད་པའི་དབུ་མ་རང་རྒྱུད་པ་ལྟར་ན་མི་སྣང་ཟེར་བའང་མི་
རིགས་ཏེ། བདེན་གྲུབ་དབང་ཤེས་ལ་མི་སྣང་བ་ནི་ལུགས་གཉིས་ཀ་ལ་འདྲ་བར་
འཇུག་པའི་ཊཱིཀ་ཆེན་དུ་བཤད་ལ། ཡིག་ཆར་ཡང་ལུགས་གཉིས་མི་འདྲ་བའི་
ཁྱད་པར་མ་གསུངས་པའི་ཕྱིར་དང༌། གཞུང་ཁུངས་ཐུབ་གཞན་ལས་ཀྱང་དེ་
འདྲ་བའི་ཁྱད་པར་ཕྱེ་བ་མེད་ཅིང་། ལུགས་དེ་གཉིས་ཀྱི་སྟོང་བ་ཉིད་ཀྱི་དགག་
བྱ་ལ་ཕྲ་རགས་ཀྱི་ཁྱད་པར་མེད་པས་རིགས་པས་ཀྱང་བསྒྲུབ་ཏུ་མི་རུང་བའི་་་་་་
ཕྱིར། གཞན་ཡང་། དེ་མི་འཐད་པར་ཐལ། ལུགས་དེ་གཉིས་ལ་ཁྱད་པར་དེ་
འདྲ་མི་རུང་བའི་ཕྱིར། དེར་ཐལ། དེ་གཉིས་ཀས་ཀྱང་རང་གི་མཚན་ཉིད་ཀྱིས་
གྲུབ་པ་དང་ཆོས་ཅན་མཐུན་སྣང་བ་སོགས་ཁས་ལེན་པའི་ཕྱིར། ཁྱབ་སྟེ།
ལུགས་འདིར་དགག་བྱ་བདེན་པ་དབང་ཤེས་ལ་མི་སྣང་བ་ནི་རང་མཚན་ཁས་་་་
བླངས་པ་ལ་ཐུག་པའི་ཕྱིར། བདེན་གཉིས་ཀྱི་དར་ཊཱིཀ་ལས། རང་རྒྱུད་ཀྱི་
བཞེད་པའི་རང་མཚན་སྟོང་བ་ཉིད་ཀྱི་འགལ་ཟླ་དགག་བྱའི་ཆོས་སུ་འདོད་ན་དེ་
དབང་ཤེས་ལ་མི་སྣང་བར་བདེན་གཉིས་འདིར་གསལ་བར་བཤད་པ་དང་་་་་་་



1:|:
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：309.
འགལ་ལོ། །ཞེས་གསུངས་པའི་ཕྱིར། ལུང་འདིས་ཀྱང་དགག་བྱ་བདེན་པ་དབང་
ཤེས་ལ་མི་སྣང་བར་གསུངས་པའི་དོན་རིགས་ངོའི་བདེན་གྲུབ་ཀྱི་དབང་དུ་བྱས་
པ་མིན་པར་གྲུབ་སྟེ། རང་མཚན་གྱིས་གྲུབ་པ་དགག་བྱར་འདོད་པ་ལ། རིགས་
ངོའི་བདེན་གྲུབ་དབང་ཤེས་ལ་མི་སྣང་བར་བཤད་པ་དང་འགལ་སྐྱོན་མེད་པའི་་
ཕྱིར་ཏེ། ཐལ་འགྱུར་བས་ཀྱང་རིགས་ངོའི་བདེན་གྲུབ་དབང་ཤེས་ལ་མི་སྣང་
བར་འདོད་པའི་ཕྱིར་རོ། །ཞེས་ཟེར་ལ། འདི་དག་ཤིན་ཏུ་དཀའ་བའི་གནས་
ཡིན་པས་རྣམ་དཔྱོད་ཀྱི་མིག་ཡངས་པ་དག་གིས་དཔྱད་པར་བྱའོ། །
ཀུན་རྫོབ་བདེན་པའི་སྒྲ་དོན་ནི། ཀུན་རྫོབ་ཅེས་པ་ཡང་དག་པའི་དོན་ལ་
སྒྲུབ་བྱེད་ཀྱི་བདེན་འཛིན་གྱི་མ་རིག་པ་ཡིན་ལ། ཁྱོད་དེའི་ངོར་བདེན་པས་ན་
དེ་ལྟར་བརྗོད་པའི་ཕྱིར། ལང་གཤེགས་ལས། དངོས་རྣམས་སྐྱེ་བ་ཀུན་རྫོབ་ཏུ། །
དམ་པའི་དོན་དུ་རང་བཞིན་མེད། །རང་བཞིན་མེད་ལ་འཁྲུལ་བ་གང༌། །དེ་ནི་
ཡང་དག་ཀུན་རྫོབ་འདོད། །ཅེས་གསུངས་པའི་ཕྱིར། ཁྱབ་སྟེ། རྣམ་བཤད་
དགོངས་པ་རབ་གསལ་ལས། ཀུན་རྫོབ་དེ་ནི་ཀུན་རྫོབ་ཀྱི་སྐད་དོད་སྒྲིབ་བྱེད་ལ་
ཡང་འཇུག་པའི་སྒྲིབ་བྱེད་དོ། །དེས་གང་ལ་སྒྲིབ་ན་ཡང་དག་ཀུན་རྫོབ་འདོད་
ཅེས་པས་ཡང་དག་པའི་དོན་ལ་སྒྲིབ་པས་ཀུན་རྫོབ་བམ་སྒྲིབ་བྱེད་དུ་འདོད་ཅེས་
པ་སྟེ། ཡང་ལོག་གཉིས་ཀྱི་ནང་ནས་ཡང་དག་ཀུན་རྫོབ་ཏུ་སྟོན་པ་མིན་ནོ། །
ཞེས་དང༌། འཇུག་པར། གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་
གང་བཅོས་མ་བདེན་པར་སྣང་དེ་ནི། ༡༡ །ཀུན་རྫོབ་བདེན་ཞེས་ཐུབ་པ་དེས་
གསུངས་ཏེ། །བཅོས་མར་གྱུར་པས་དངོས་ནི་ཀུན་རྫོབ་ཏུའོ། །ཞེས་གསུངས་པ་
དང་། བདེན་གཉིས་ལས་ཀྱང༌། གང་ཞིག་གིས་སམ་གང་ཞིག་ལ། །ཡང་དག་
སྒྲིབ་བྱེད་ཀུན་རྫོབ་འདོད། །དེས་ན་འདི་ཀུན་བདེན་པ་སྟེ། །དམ་པའི་དོན་དུ་
བདེན་པ་ཡིན། །ཞེས་གསུངས་པའི་ཕྱིར། སྤྱིར་ན་ཀུན་རྫོབ་ཞེས་པའི་སྒྲ་དོན་



• 310. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུམ་ཡོད། བདེན་འཛིན་གྱི་མ་རིག་པ་ལྟ་བུ་ཀུན་རྫོབ་བདེན་པ་གང་གི་ངོར་
བདེན་པའི་སྒྲ་བཤད་པའི་ཀུན་རྫོབ་དང༌། སྟོང་བ་ཉིད་ཀུན་རྫོབ་ཏུ་ཡོད་ཅེས་
པ་ལྟ་བུ་ཕན་ཚུན་བརྟེན་པའི་དོན་ལ་ཀུན་རྫོབ་ཏུ་བྱས་པ་དང། བུམ་སོགས་
ཀུན་རྫོབ་ཡིན་ཞེས་པ་ལྟ་བུ་འཇིག་རྟེན་གྱི་ཐ་སྙད་ལ་ཀུན་རྫོབ་ཏུ་བྱས་པ་གསུམ་་
ཡོད་པའི་ཕྱིར་ཏེ། ལམ་རིམ་ཆུང་ངུ་ལས། ཚིག་གསལ་ལས། ཀུན་རྫོབ་ལ་དེ་ཁོ་
ན་ཉིད་ལ་སྒྲིབ་པ་དང༌། ཕན་ཚུན་བརྟེན་པའི་དོན་དང༌། འཇིག་རྟེན་གྱི་ཐ་
སྙད་གསུམ་བཤད་ཅིང་། ཕྱི་མ་ནི། བརྗོད་བྱ་དང་རྗོད་བྱེད་དང་། ཤེས་པ་དང་
ཤེས་བྱ་ལ་སོགས་པའི་མཚན་ཉིད་དུ་བཤད་པས། ཡུལ་ཅན་གྱི་ཐ་སྙད་ཤེས་
བརྗོད་ཙམ་མིན་ལ། ཤེས་བྱ་དང་བརྗོད་བྱ་གང་ཡིན་ཐམས་ཅད་ཀྱང་ཀུན་རྫོབ་
བདེན་པར་མི་བཟང་ངོ༌། །ཞེས་གསུངས་པའི་ཕྱིར། ཡང་ཀུན་རྫོབ་བདེན་པའི་
སྒྲ་འཇུག་གཞི་ཡིན་ན་དེའི་སྒྲ་བཤད་གཞི་ཡིན་པས་ཁྱབ་མ་ཁྱབ་དང་། །སྤྱིར་ན་
ཆོས་དེའི་སྒྲ་བཤད་གཞི་ཡིན་པ་ལ་ཆོས་དེའི་སྒྲ་འཇུག་གཞི་ཡིན་པས་ཁྱབ་མ་་་་་་
ཁྱབ་སོགས་ཀྱི་སྟེང་ན་དཔྱད་རྒྱུ་ཅུང་ཙམ་ཡོད་མོད། ཡི་གེ་མང་དོགས་ནས་མ་
བྲིས་པས་གཞན་ལས་ཤེས་པར་བྱའོ། །
དྲི་བ། བདེན་གཉིས་ངོ་བོ་ཐ་དད་དང་ལྡོག་པ་གཅིག་ཡིན་ན་སྐྱོན་
ཅི་ཡོད།
ལན། བདེན་གཉིས་ངོ་བོ་ཐ་དད་ཡིན་ན་སྐྱོན་བཞི་ཡོད་དེ། བདེན་མེད་
རྟོགས་པའི་བློས་བདེན་འཛིན་ཟིལ་གྱིས་མི་གནོན་པར་ཐལ་བ་དང་། གཟུགས་
བདེན་མེད་གཟུགས་ཀྱི་གནས་ལུགས་མ་ཡིན་པར་ཐལ་བ་དང༌། གཟུགས་ལ་
བདེན་གྲུབ་རྣམ་པར་བཅད་ཙམ་གྱི་མེད་དགག་དེ་གཟུགས་ཀྱི་ཆོས་ཉིད་མ་ཡིན་་
པར་ཐལ་བ་དང་། སངས་འཕགས་ཀྱིས་གཟུགས་བདེན་གྲུབ་དུ་གཟིགས་ཤིང་
བདེན་སྟོང་ལོགས་སུ་གཟིགས་པར་ཐལ་བ་དང་བཞི་ཡོད་པའི་ཕྱིར། བདེན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
311 .
གཉིས་ལྡོག་པ་གཅིག་ཡིན་ན་སྐྱོན་བཞི་ཡོད་དེ། སོ་སོའི་སྐྱེ་བོས་ཀྱང་གནས་
ལུགས་མངོན་སུམ་དུ་རྟོགས་པར་ཐལ་བ་དང་། ཆོས་ཉིད་ལ་དམིགས་ནས་ཀྱང་
ཆགས་སོགས་ཉོན་མོངས་སྐྱེ་བར་ཐལ་དང་། གཟུགས་ལ་ཡང་རྣམ་པ་མི་འདྲ་
བའི་དབྱེ་བ་མེད་པར་ཐལ་བ་དང་། གཟུགས་ཀྱི་གནས་ལུགས་འབད་པས་
བཙལ་མི་དགོས་པར་ཐལ་བ་སྟེ་བཞི་ཡོད་པའི་ཕྱིར། །
འདི་དག་དགོངས་འགྲེལ་ལས་དངོས་སུ་གསུངས་པ་ཡིན་ཏེ། དཔེར་ན།
ཤེས་པར་བྱ་བ་འདི་ཆོས་ཅན། གཟུགས་ཀྱི་ཆོས་ཉིད་རྟོགས་པའི་ཚད་མས་
གཟུགས་བདེན་གྲུབ་ཏུ་འཛིན་པའི་བློ་ལ་དངོས་སུ་མི་གནོད་པར་ཐལ།
གཟུགས་དང་གཟུགས་ཀྱི་ཆོས་ཉིད་གཉིས་ངོ་བོ་ཐ་དད་ཡིན་པའི་ཕྱིར། དཔེར་
ན། ལ་ལ་མེ་ཡོད་པར་རྟོགས་པས་ཚད་མས་མཚོ་ལ་མེ་ཡོད་པར་འཛིན་པའི་སྒྲོ་
འདོགས་ལ་མི་གནོད་པ་བཞིན། ཞེས་དགོངས་འགྲེལ་བློ་གྲོས་ཤིན་ཏུ་རྣམ་དག་
གི་ལེའུ་ལས། གལ་ཏེ་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་
དད་པ་ཡིན་པར་གྱུར་ན་ནི། དེས་ན་བདེན་པ་མཐོང་བ་རྣམས་ཀྱང་འདུ་བྱེད་
ཀྱི་མཚན་མ་དང་བྲལ་བར་འགྱུར། འདུ་བྱེད་ཀྱི་མཚན་མ་དང་མ་བྲལ་བའི་ཕྱིར་
བདེན་པ་མཐོང་བ་མཚན་མའི་འཆིང་བ་ལ་རྣམ་པར་གྲོལ་བར་ཡང་མི་འགྱུར།
མཚན་མའི་འཆིང་བ་ལས་རྣམ་པར་མ་གྲོལ་ན་གནས་ངན་ལེན་གྱི་འཆིང་བ་ལས་
ཀྱང་རྣམ་པར་མ་གྲོལ་བར་འགྱུར། འཆིང་བ་དེ་གཉིས་ལས་རྣམ་པར་གྲོལ་ན་
བདེན་པ་མཐོང་བས་གྲུབ་པ་དང་བདེ་བ་བླ་ན་མེད་པའི་མྱ་ངན་ལས་འདས་པ་་་་
འཐོབ་པར་ཡང་མི་འགྱུར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་འཚང་རྒྱ་བར་ཡང་མི་འགྱུར་རོ། །ཞེས་གསུངས་པའི་
ཕྱིར། ཡང་དེ་ཆོས་ཅན། གཟུགས་བདེན་སྟོང་དེ་གཟུགས་ཀྱི་གནས་ལུགས་
མཐར་ཐུག་མ་ཡིན་པར་ཐལ། གཏན་ཚིགས་སྔ་མ་དེའི་ཕྱིར། དཔེར་ན། བུམ་



• 312 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པ་སྣམ་བུའི་གནས་ལུགས་མིན་པ་བཞིན། ཞེས་དགོངས་འགྲེལ་ལས། གལ་ཏེ་
འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་ཡིན་པར་གྱུར་
ནའང༌། ། དེས་ན་འདུ་བྱེད་ཀྱི་མཚན་ཉིད་ཐམས་ཅད་ལ་དོན་དམ་པའི་མཚན་
ཉིད་སྤྱིའི་མཚན་ཉིད་དུ་འགྱུར་བ་མ་ཡིན་པར་འགྱུར་རོ། ཞེས་སོ། །དེ་ཆོས་ཅན།
གཟུགས་ལ་བདེན་གྲུབ་ཀྱི་སྤྲོས་པ་བཀག་ཙམ་གཟུགས་ཀྱི་ཆོས་ཉིད་མ་ཡིན་པར་
ཐལ། གཏན་ཚིགས་སྔ་མ་དེའི་ཕྱིར། དཔེར་ན། བུམ་མེད་སྣམ་བུའི་ཆོས་ཉིད་
མིན་པ་བཞིན། དེ་ཉིད་ལས། གལ་ཏེ་འདུ་བྱེད་ཀྱི་མཚན་ཉིད་དང་དོན་དམ་
པའི་མཚན་ཉིད་ཐ་དད་པ་ཡིན་པར་གྱུར་ན་ནི། དེས་ན་འདུ་བྱེད་རྣམས་ཀྱི་
བདག་མེད་པ་ཙམ་དང་། ངོ་བོ་ཉིད་མེད་པ་ཙམ་ཉིད་དོན་དམ་པའི་མཚན་
ཉིད་ཡིན་པར་ཡང་མི་འགྱུར། ཞེས་སོ། །དེ་ཆོས་ཅན། སངས་འཕགས་ཀྱི་
གཟུགས་བདེན་གྲུབ་ཏུ་གཟིགས་ཤིང་བདེན་སྟོང་ལོགས་སུ་གཟིགས་པར་ཐལ།
གཏན་ཚིགས་སྔ་མ་དེའི་ཕྱིར། དཔེར་ན། སངས་འཕགས་ཀྱི་གཟུགས་དངོས་
པོར་གཟིགས་ཤིང་དངོས་མེད་ལོགས་སུ་གཟིགས་པ་བཞིན། དེ་ཉིད་ལས། ཀུན་
ནས་ཉོན་མོངས་པའི་མཚན་ཉིད་དང་རྣམ་པར་བྱང་བའི་མཚན་ཉིད་ཀྱང་དུས་་་
གཅིག་དུ་མཚན་ཉིད་ཐ་དད་དུ་གྲུབ་པར་འགྱུར་རོ། །ཞེས་གསུངས་པའི་ཕྱིར། །
བདེན་གཉིས་ལྡོག་པ་གཅིག་འགོག་པ་ནི། ཤེས་བྱ་འདི་ཆོས་ཅན། སོ་སོ་སྐྱེ་
བོས་གཟུགས་མངོན་སུམ་ཏུ་རྟོགས་པ་ལྟར་གཟུགས་བདེན་སྟོང་ཡང་མངོན་སུམ་
དུ་རྟོགས་པར་ཐལ། གཟུགས་དང་གཟུགས་བདེན་སྟོང་ལྡོག་པ་གཅིག་ཡིན་པའི་
ཕྱིར། དེ་སྐད་དུ། དགོངས་འགྲེལ་བློ་གྲོས་རྣམ་དག་གི་ལེའུ་ལས། གལ་ཏེ་འདུ་
བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་མ་ཡིན་པར་གྱུར་ན་་་་
ནི། དེས་ན་བྱིས་པ་སོ་སོ་སྐྱེ་བོ་ཐམས་ཅད་བདེན་པ་མཐོང་བ་ཡིན་པར་ཡང་
འགྱུར། སོ་སོ་སྐྱེ་བོ་ཁོ་ནར་འགྱུར་བཞིན་དུ་གྲུབ་པ་དང་བདེ་བ་བླ་ན་མེད་པའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
313 .
མྱ་ངན་འདས་པ་ཐོབ་པར་ཡང་འགྱུར། བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་གསུངས་པའི་
ཕྱིར། དེ་ཆོས་ཅན། གཟུགས་ལ་དམིགས་ནས་ཆགས་སོགས་ཉོན་མོངས་སྐྱེ་བ་
ལྟར་གཟུགས་ཀྱི་ཆོས་ཉིད་ལ་དམིགས་ནས་ཀྱང་ཆགས་སོགས་ཉོན་མོངས་སྐྱེ་་་་་
བར་ཐལ། གཏན་ཚིགས་སྔ་མ་དེའི་ཕྱིར། དེ་ཉིད་ལས། གལ་ཏེ་འདུ་བྱེད་ཀྱི་
མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་པར་གྱུར་ན་ནི།
དེས་ན་ཇི་ལྟར་འདུ་བྱེད་ཀྱི་མཚན་ཉིད་ཀུན་ནས་ཉོན་མོངས་པའི་མཚན་ཉིད་དུ་
གཏོགས་པ་དེ་བཞིན་དུ་དོན་དམ་པའི་མཚན་ཉིད་ཀྱང་ཀུན་ནས་ཉོན་མོངས་་་་་
པའི་མཚན་ཉིད་དུ་གཏོགས་པར་འགྱུར་རོ། །ཞེས་སོ། །དེ་ཆོས་ཅན། གཟུགས་
ཀྱི་ཆོས་ཉིད་ལ་རྣམ་པ་མི་འདྲ་བའི་དབྱེ་བ་མེད་པ་ལྟར་གཟུགས་ལ་ཡང་རྣམ་པ་
མི་འདྲ་བའི་དབྱེ་བ་མེད་པར་ཐལ། གཏན་ཚིགས་སྔ་མ་དེའི་ཕྱིར། དེ་ཉིད་ལས།
གལ་ཏེ་འདུ་བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་་་་་
ཡིན་པར་འགྱུར་ན་ནི། དེས་ན་ཇི་ལྟར་དོན་དམ་པའི་མཚན་ཉིད་འདུ་བྱེད་ཀྱི་
མཚན་ཉིད་ཐམས་ཅད་ལ་བྱེ་བྲག་མེད་པའི་དེ་བཞིན་དུ་འདུ་བྱེད་ཀྱི་མཚན་ཉིད་
ཐམས་ཅད་ཀྱང་བྱེ་བྲག་མེད་པ་དང་། ཞེས་སོ། །དེ་ཆོས་ཅན། གཟུགས་མངོན་
སུམ་དུ་རྟོགས་པ་ལས་གཞན་དུ་གཟུགས་ཀྱི་གནས་ལུགས་འབད་པའི་བཙལ་མི་་་
དགོས་པར་ཐལ། གཏན་ཚིགས་སྔ་མ་དེའི་ཕྱིར། དེ་ཉིད་ལས། རྣལ་འབྱོར་བ་
དག་འདུ་བྱེད་རྣམས་ལ་ཇི་ལྟར་མཐོང་བ་དང་ཇི་ལྟར་ཐོས་པ་དང་ཇི་ལྟར་བྱེ་་་་་
བྲག་ཕྱེད་པ་དང་ཇི་ལྟར་རྣམ་པར་ཤེས་པ་ལས་གོང་དུ་དོན་དམ་པ་ཡོངས་སུ་་་་་
འཚོལ་བར་ཡང་མི་འགྱུར་རོ། །ཞེས་གསུངས་པའི་ཕྱིར། ཐལ་བ་འདི་བརྒྱད་ཀ་
གཏན་ཚིགས་ཡང་དག་འཕེན་པའི་ཐལ་བ་ཡིན་པར་བདེན་གཉིས་དར་ཊཱིཀ་་་་་
ལས་གསུངས་སོ། །



• 314. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདི་དག་གི་སྐབས་སུ་དཔྱད་པར་བྱ་བ་འདི་ཡོད་དེ། མཁས་དབང་འགའ་
ཞིག་གི་གསུང་ལས། དབུ་མའི་མན་ངག་གི་འགྲེལ་བ་ཤེས་རབ་ཐར་བས་མཛད་
པ་ལས། གཅིག་ན་ནི་ཀུན་རྫོབ་སྤོང་བ་བཞིན་དུ་དོན་དམ་པ་ཡང་སྤོང་བ་ཉིད་
དུ་འགྱུར་ལ། ཀུན་རྫོབ་ཐ་དད་པ་བཞིན་དུ་དོན་དམ་པར་ཡང་ཐ་དད་པར་
འགྱུར་རོ། །ཀུན་རྫོབ་དྲི་མ་དང་བཅས་པ་བཞིན་དུ་དོན་དམ་པ་ཡང་དྲི་མ་དང་
བཅས་པར་འགྱུར་རོ། །ཐ་དད་ན་ནི་ཆོས་ཅན་དང་ཆོས་ཉིད་དུ་ཡང་མི་འགྱུར་
ལ། འདུས་བྱས་ཀྱི་མཚན་མ་ཟིལ་གྱིས་གནོན་པར་ཡང་མི་འགྱུར་ཏེ། ལམ་སྒོམ་
པ་ཡང་དོན་མེད་པར་འགྱུར་རོ། །དེ་བས་ན་དེ་ཉིད་དང་གཞན་དུ་བརྗོད་དུ་
མེད་དོ། །ཞེས་སྐྱོན་གསུམ་གསུམ་གསུངས་ཤིང་། དགོངས་འགྲེལ་དང་ཅུང་མི་
འདྲ་བར་སྣང་ཡང་འདི་དང་དབུ་ཕར་གྱི་མཐའ་དཔྱོད་གསུམ་གར་གཉིས་ཀ་་་་་་
བསྲེས་ནས་བཤད་པ་དང༌། ངོ་བོ་ཐ་དད་འགོག་པའི་སྐབས་སུ་ལམ་སྒོམ་པ་
དོན་མེད་དུ་ཐལ་བར་གསུངས་པ་དང༌། གཅིག་འགོག་པའི་སྐབས་སུ་ཉོན་
མོངས་སྤོང་བ་ལྟར་ཆོས་ཉིད་སྤོང་བར་ཐལ་བ་སོགས་དབུ་མའི་མན་ངག་གི་་་་་་
འགྲེལ་བ་ལྟར་གསུངས་པ་ནི། དགོངས་འགྲེལ་གྱི་ཚིག་ཟིན་དང་བདེན་གཉིས་
དར་ཊཱི ཀ་སོགས་ལས་བ ཤད་པ་དང་མི་འདྲ་བར་སྣང་བས་དཔྱད་དགོས་ཤིང་།
བདེན་མེད་རྟོགས་པའི་བློས་བདེན་འཛིན་ཟིལ་གྱིས་མི་གནོད་པར་ཐལ་བ་དང་།
སངས་རྒྱས་ཀྱི་མཚན་མའི་འཆིང་བ་དང་གནས་ངན་ལེན་གྱི་འཆིང་བ་མ་སྤངས་་
པར་ཐལ་བ་གཉིས་སྐྱོན་སོ་སོར་བགྲངས་པའང་དཔྱད་དགོས་ཏེ། སངས་རྒྱས་
ཀྱི་འཆིང་བ་གཉིས་མ་སྤངས་པར་ཐལ་བ་ནི་ཐལ་བ་སྔ་མའི་དམ་བཅའ་ལ་་་་་་
གནོད་བྱེད་དུ་གསུངས་པ་ཡིན་གྱི་སྐྱོན་ལོགས་སུ་གསུངས་པ་མ་ཡིན་པའི་ཕྱིར།
ཞེས་གསུངས་པས་དཔྱད་པར་བྱའོ། །
བདེན་གཉིས་ངོ་བོ་ཐ་དད་དུ་ཁས་ལེན་པའི་ཕྱོགས་སྔའི་གཙོ་བོ་བྱེ་མདོ་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:315.
གཉིས་ཡིན་ལ། ལ་ལས་སེམས་ཙམ་པ་ཡང་འདིའི་ཕྱོགས་སྔ་ཡིན་ཏེ། སེམས་
ཙམ་པའི་བདེན་གཉིས་ངོ་བོ་ཐ་དད་དུ་དངོས་སུ་ཁས་མ་བླངས་ཀྱང་། དོན་
གྱིས་ཁས་བླངས་པར་སོང་བ་ཡིན་ཏེ། བདེན་པས་སྟོང་བ་དང་རང་འབྲས་
བསྐྱེད་པའི་བྱ་བ་བྱེད་ནུས་པ་གཉིས་གཞི་གཅིག་གི་སྟེང་དུ་གཞི་མཐུན་དུ་འདུ་་་་
མི་རུང་བར་ཁས་བླངས་པའི་ཕྱིར་དང་། བར་ཆད་མེད་རྩེའི་དམིགས་རྣམ་མི་
འཐད་པར་ཐལ་བའི་ཀླན་ཀ་བཅུ་དྲུག་འགོད་པའི་སེམས་ཙམ་པ་ཡོད་པའི་ཕྱིར།
ཁྱབ་སྟེ། དེ་དག་བདེན་གཉིས་འགལ་བར་སྨྲ་བ་རྣམས་རྒོལ་བའི་ཀླན་ཀ་ཡིན་
པར་བཤད་པའི་ཕྱིར། མངོན་རྟོགས་རྒྱན་ལས། འདི་ལ་ནི། རབ་ཏུ་སྨྲ་རྣམས་
བརྒྱུད་མར་རྒོལ། །ཞེས་དང་། རྣམ་བཤད་སྙིང་བོའི་རྒྱན་ལས། དམིགས་རྣམ་
འདི་ལ་བདེན་གཉིས་འགལ་བར་རབ་ཏུ་སྨྲ་བ་རྣམས་གཅིག་ནས་གཅིག་ཏུ་་་་་་
བརྒྱུད་པར་དམིགས་རྐྱེན་ཡིན་ན་བདེན་པར་གྲུབ་ལ། བདེན་པར་མེད་ན་
དམིགས་རྐྱེན་དུ་འགལ་ལོ་ཞེས་རྒོལ་བའི་ཕྱིར་ཞེས་གསུངས་པའི་ཕྱིར། ཞེས་
ཟེར་ལ། དེར་མ་ཟད་དངོས་སྨྲ་བ་ཐམས་ཅད་ཀྱིས་བདེན་པ་གཉིས་ལྡོག་པ་
གཅིག་ཏུ་དོན་གྱིས་ཁས་བླངས་པར་སོང་བ་ཡིན་ཏེ། དེ་དག་གིས་དངོས་པོ་
བདེན་པར་གྲུབ་པར་ཁས་ལེན་པའི་ཕྱིར། ཁྱབ་སྟེ། དངོས་པོ་བདེན་པར་གྲུབ་
ན་དེ་ཉིད་དངོས་པོའི་གཤིས་ལུགས་སུ་འགྱུར་བས་དེ་ལས་ལྡོག་པ་ཐ་དད་པའི་་་
གནས་ལུགས་མི་སྲིད་པ་ཞིག་དགོས་པའི་ཕྱིར། ཞེས་ཟེར་བས་དཔྱད་གཞིར་
སྣང་ངོ་། །
དེ་ལྟར་བདེན་གཉིས་ངོ་བོ་གཅིག་ལ་ལྡོག་པ་ཐ་དད་ཡིན་པ་དང་བདེན་་་་
གཉིས་ཀྱི་ངོ་བོ་དང་བདེན་གཉིས་ཀྱི་ཁྱད་པར་སོགས་རྩ་ཤེས་ཊཱིཀ་ཆེན་རིགས་་་་
པའི་རྒྱ་མཚོ་དང་། འཇུག་པའི་རྣམ་བཤད་ཆེན་མོ། ལྷག་མཐོང་ཆེ་ཆུང་གཉིས་
དང༌། དྲང་ངེས་རྣམ་འབྱེད་སོགས་སུ་རྒྱས་པར་གསུངས་མོད། འོན་ཀྱང་བདེན་



，316 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཉིས་ཀྱི་འཇོག་ཚུལ་སོགས་ལེགས་བཤད་གསེར་ཕྲེང་ལས་འཇུག་པའི་རྣམ་་་་་
བཤད་ཆེན་མོ་སོགས་དང་མི་མཐུན་པ་མང་པོ་གསུང་འདུག་པས་དཔྱད་གཞི་ཆེ་
སྟེ། རྣམ་བཤད་སོགས་ལས་བདེན་གཉིས་ངོ་བོ་གཅིག་ཡིན་པར་གསུངས་ཀྱང་།
འདིའི་ཐད་དུ་ལེགས་བཤད་གསེར་ཕྲེང་ལས། དེས་ན་ངོ་བོ་གཅིག་ལ་ལྡོག་པ་ཐ་
དད་པའོ་ཟེར་བ་ཡང་མི་འཐད་ཅིང༌། སེམས་འགྲེལ་ལས། བྱས་པ་དང་ནི་མི་
རྟག་བཞིན། །མེད་ན་མི་འབྱུང་ངེས་ཕྱིར་རོ། །སྟོང་བ་ཉིད་ཀྱང་ཀུན་རྫོབ་སྟེ། །
ཀུན་རྫོབ་ཀྱང་ནི་སྟོང་བར་བཤད། །ཅེས་པ་ཡང་དེའི་ཁུངས་མ་ཡིན་ཏེ་དེས་
བདེན་པ་གཅིག་མེད་པར་ཅིག་ཤོས་མེད་པའི་དཔེར་བྱས་མི་རྟག་བླངས་པས་་་་་
འདི་ཡང་དེ་ཉིད་དང་གཞན་དུ་མེད་པའི་རིགས་པའོ། །དེ་ལྟར་ན་བདག་ལེགས་
སུ་འདོད་པ་དག་གིས་ནི་དགོངས་འགྲེལ་ལས། འདུ་བྱེད་ཁམས་དང་དོན་དམ་
མཚན་ཉིད་ནི། །གཅིག་དང་ཐ་དད་བྲལ་བའི་མཚན་ཉིད་ནི། །གཅིག་དང་དུ་མ་
ཉིད་དུ་གང་རྟོག་པ། །དེ་དག་མིན་ཚུལ་ལྟ་ལ་ཞུགས་པ་ཡིན། །ཞེས་བཅོམ་ལྡན་
འདས་ཉིད་ཀྱིས་སྨད་པའི་གཅིག་ཐ་དད་ཀྱི་ལྟ་ངན་དོར་བར་བྱའོ། །ཞེས་
གསུངས་པ་འདི་དང་། ཡང་ཇི་ལྟ་བུ་ལ་ཀུན་རྫོབ་བདེན་པ་དང་། ཇི་ལྟ་བུ་ལ་
དོན་དམ་བདེན་པ་ཞེ་ན། མ་བརྟགས་མ་དཔྱད་པའི་ཤེས་ངོའི་སྐྱེ་འགག་ཀུན་
བྱང་དགག་སྒྲུབ་སོགས་མཚན་ཉིད་མི་འདྲ་བ་སྣང་ཞིང་ཤེས་ངོ་ལ་ལྟོས་ཏེ་རིགས་
པའི་གནོད་པ་མེད་པའི་སྣང་ཆ་ཐམས་ཅད་ཀུན་རྫོབ་བདེན་པ་དང༌། བརྟགས་
ཤིང་དཔྱད་པ་ན་སྐྱེ་འགག་སོགས་ཅིར་ཡང་མ་གྲུབ་པ་དེ་ལ་གཞན་ངོར་དོན་་་་་
དམ་བདེན་པ་ཞེས་མིང་བཏགས་ཙམ་ཡིན་གྱི་དོན་དམ་པའི་ཆོས་ཤིག་ཏུ་གྲུབ་པ་
མ་ཡིན་ཞིང་བློས་ཀྱང་གཟུང་དུ་མེད་པར་འདོད་པའི་ཕྱིར་ཏེ། ལེགས་བཤད་
གསེར་ཕྲེང་ལས། འོ་ན་བདེན་པ་གཉིས་སུ་ཇི་ལྟར་འབྱེད་ན་སྐྱེ་འགག་ཀུན་བྱང་
དགག་སྒྲུབ་སོགས་མཚན་ཉིད་མི་འདྲ་བ་དུ་མར་བློ་ལ་སྣང་ཞིང་ཐ་སྙད་པའི་བློ་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
317 .
ངོ་དེར་རིགས་པའི་གནོད་པ་མེད་པའི་སྣང་ཆ་ཇི་སྙེད་པ་ནི་ཀུན་རྫོབ་ཀྱི་བདེན་་་
པ་ཡིན་ལ་ཀུན་རྫོབ་དེ་ཉིད་དཔྱད་ན་སྣང་མི་སྣང་སྐྱེ་མི་སྐྱེ་བདག་ཡོད་མེད་ལ་་་་
སོགས་པའི་སྤྲོས་པའི་དྲ་བ་མ་ལུས་པས་དབེན་པ་ལ་དོན་དམ་པ་ཞེས་གཞན་་་་་་་
ཡང་དག་པའི་ལམ་ལ་བཀྲི་བའི་ཕྱིར་དུ་དགོས་པའི་དབང་གིས་ཁས་བླངས་པ་་་་
ཙམ་སྟེ། སྤྲོས་བྲལ་ཞེས་པ་ཡང་གཞན་ངོར་མིང་བཏགས་པ་ཡིན་གྱི་སྤྲོས་བྲལ་
ཆོས་ཤིག་གྲུབ་པར་འདོད་པ་ནི་མ་ཡིན་ནོ། །དེ་ལྟར་ཡང་བདེན་གཉིས་ལས། ཇི་
ལྟར་སྣང་བ་འདི་ཁོ་ན། །ཀུན་རྫོབ་གཞན་ནི་ཅིག་ཤོས་སོ། །ཞེས་དང་། སྤྱོད་
འཇུག་ལས། དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །
ཅེས་སོ། །ཞེས་གསུངས་པའི་ཕྱིར་དང༌། དེ་ཉིད་ལས། གཤིས་ལུགས་དང་ཆོས་
ཉིད་དང་རང་བཞིན་སྤྲོས་བྲལ་དོན་དམ་པའི་བདེན་པ་རྣམས་རྟོགས་ཞེས་པའི་་་
དོན་ཡེ་ཤེས་ལ་འཛིན་པ་མཐའ་དག་ཉེ་བར་ཞི་བས་དེ་རྣམས་ལ་དམིགས་པའི་་་་
ཤེས་པ་མི་སྐྱེ་བ་ལ་བྱེད་ཀྱི། དངོས་སུ་འགའ་ཞིག་གིས་དམིགས་བྱ་དམིགས་བྱེད་
དུ་བྱས་པ་མིན་ཏེ། དཔེར་ན་ཤེས་པ་ཡུལ་ཇི་འདྲ་བ་དེའི་རྣམ་པར་སྐྱེས་པ་ན་
རང་དུས་ན་ཡུལ་དེ་མེད་ཀྱང་དེ་རྟོགས་པར་འཇོག་པ་དང་འདྲ་བར་མཉམ་་་་་
བཞག་གི་ཆོས་ཉིད་མཐའ་གང་དུ་ཡང་མི་གནས་པ་དང་རྗེས་སུ་མཐུན་པར་་་་་
མཐའ་གང་དུ་ཡང་མི་འཛིན་པ་ན་དེ་དང་དེ་རྟོགས་པར་ཐ་སྙད་བྱས་པ་སྟེ།
ཞེས་གསུངས་ལ། གསུངས་ཚུལ་འདི་ལྟ་བུ་རྣམས་སྔོན་བྱོན་མཁས་དབང་གི་
གསུངས་སྒྲོས་དང་ཆོས་གྲྭའི་ཁས་ལེན་འཛིན་ཚུལ་ལྟར་ན་དེ་དག་བོད་སྔ་རབས་
པའི་འདོད་པ་བཀོད་པའམ་གསེར་ཕྲེང་གི་ཚིག་ཟིན་ཙམ་ལས་རྗེ་བླ་མའི་་་་་་་་
དགོངས་པ་དངོས་མིན་ཞེས་རླུང་ལྟར་གྲགས་པ་ལྟར་ཡིན་མོད། འོན་ཀྱང་དེ་
ལྟར་ཡིན་མིན་དཔྱད་པར་བྱའོ། །



• 318. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲི་བ། ཐལ་འགྱུར་བའི་ལུགས་ལ་བདེན་གཉིས་ཀྱི་མཚན་ཉིད་
དང་དབྱེ་བ་སོགས་ཇི་ལྟར་འཇོག
ལན། མཐར་ཐུག་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དེ་དོན་དམ་
བདེན་པའི་མཚན་ཉིད། ཐ་སྙད་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་དེ་ཀུན་
རྫོབ་བདེན་པའི་མཚན་ཉིད་ཡིན་ཏེ། དབུ་མ་འཇུག་པར། ཡང་དག་མཐོང་ཡུལ་
གང་དེ་དེ་ཉིད་དེ། །མཐོང་བ་རྫུན་པ་ཀུན་རྫོབ་བདེན་པར་གསུངས། །ཞེས་ཡང་
དག་པའི་དོན་མཐོང་བའི་རིགས་ཤེས་ཀྱི་རྙེད་དོན་དོན་དམ་དང་། རྫུན་པ་བསླུ་
བའི་དོན་མཐོང་བའི་ཐ་སྙད་པའི་ཚད་མའི་རྙེད་དོན་ཀུན་རྫོབ་བདེན་པར་་་་་་་
གསུངས་པའི་ཕྱིར། མཚན་ཉིད་འདི་གཉིས་ནི་ས་བཅུ་བ་མན་ཆད་མཉམ་རྗེས་
ངོ་བོ་གཅིག་ཏུ་མ་སོང་བའི་དབང་དུ་བྱས་པས་སྤྱིར་བཏང་ཡིན་ལ། དམིགས་
བས་ལ་མཉམ་རྗེས་ངོ་བོ་གཅིག་ཏུ་སོང་བའི་སངས་འཕགས་ཀྱི་ཡེ་ཤེས་གཅིག་་་་
གིས་བདེན་གཉིས་སོ་སོར་མཁྱེན་ཚུལ་བསྡུས་པའི་དབང་དུ་བྱས་ན། ཡང་དག་
པའི་དོན་མཐོང་བའི་རིགས་ཤེས་ཀྱིས་རང་ཉིད་ལ་རིགས་ཤེས་སུ་སོང་བའི་རྙེད་་
དོན་དེ། དོན་དམ་བདེན་པའི་མཚན་ཉིད། ཐ་སྙད་པའི་ཚད་མས་རང་ཉིད་ལ་
ཐ་སྙད་པའི་ཚད་མར་སོང་བའི་རྙེད་དོན་དེ། ཀུན་རྫོབ་བདེན་པའི་མཚན་ཉིད་
དུ་འཇོག་དགོས་སོ། །རྣམ་བཤད་དགོངས་པ་རབ་གསལ་ལས། བདེན་གཉིས་ཀྱི་
མཚན་ཉིད་སྔར་བཤད་པ་ནི་སྤྱིར་བཏང་ལ་དགོངས་ལ། སངས་རྒྱས་ཀྱི་ཡེ་ཤེས་
ཀྱིས་མཁྱེན་ཚུལ་ནི་ས་བཅུ་བ་མན་ཆད་དང་ཐུན་མོང་མ་ཡིན་པ་དམིགས་བསལ་
གྱི་དབང་དུ་བྱས་པ་ཡིན་པའི་ཕྱིར་རོ། །དེའི་ཕྱིར་སངས་རྒྱས་ཀྱི་མཁྱེན་ཚུལ་
ཡང་བསྡུས་པའི་དབང་དུ་བྱེད་ན་ནི་ཡང་དག་པ་མཐོང་བའི་རིགས་ཤེས་ཚད་་་་
མས་རྙེད་པ་དང་ཡུལ་དེ་ལ་རིགས་ཤེས་ཚད་མ་ཡིན་པ་ནི། དོན་དམ་བདེན་
པའི་མཚན་ཉིད་ཡིན་ལ། དེས་ཀུན་རྫོབ་བདེན་པའི་མཚན་ཉིད་ཀྱང་ཤེས་པར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·319.
བྱའོ། །ཞེས་དང་། སྟོང་ཐུན་ལས་ཀྱང་། དོན་དམ་བདེན་པའི་མཚན་ཉིད།
ཁྱོད་གང་གིས་རྙེད་པའི་ཚད་མ་དེ་ཁྱོད་ལ་དོན་དམ་དཔྱོད་བྱེད་དུ་སོང་བ།
ཀུན་རྫོབ་པདེན་པའི་མཚན་ཉིད། ཁྱོད་གང་གིས་རྙེད་པའི་ཚད་མ་དེ་ཁྱོད་ལ་ཐ་
སྙད་དཔྱོད་བྱེད་དུ་སོང་བ། ཞེས་པ་ཐལ་རང་གཉིས་ཀའི་ལུགས་ཀྱི་མཚན་ཉིད་
སྐྱོན་མེད་པ་ཡིན་ནོ། །ཞེས་གསུངས་པའི་ཕྱིར། དེ་བཞིན་དུ་རྗེ་བཙུན་ཤེས་རབ་
རྒྱ་མཚོས་མཛད་པའི་ཆོས་སྲིད་གྲུབ་མཐའ་སྣ་ཚོགས་ཀྱི་གཏམ་ཐོས་པ་དོན་ལྡན་་
ཞེས་པ་ལས་ཀྱང་། རང་རྙེད་པའི་ཐ་སྙད་དཔྱོད་བྱེད་ཀྱི་རིགས་ཤེས་རང་ལ་ཐ་
སྙད་དཔྱོད་བྱེད་ཀྱི་ཚད་མར་སོང་བ་ཞེས་པ་འཇུག་ཊཱིཀ་དང་སྟོང་ཐུན་གྱི་ཞིབ་་་་
ཆ་ཡིན་ཏེ། བློ་གྲོས་མི་ཟད་པ་དང་ཡབ་སྲས་མཇལ་བ་སོགས་ཀྱི་མདོ་དོན་ལྟར་
བློའི་མཐར་ཐུག་ཇི་ལྟ་བ་མཁྱེན་པའི་རྣམ་མཁྱེན་དང༌། ཇི་སྙེད་པ་མཁྱེན་པའི་
རྣམ་མཁྱེན་གཉིས་ལྡོག་ཆས་ཕྱེ་བ་མ་གཏོགས་དོན་གཅིག་ཡིན་པའི་ཕྱིར་རྙེད་་་་་
དོན་གཉིས་ཀྱང་དོན་གཅིག་ཏུ་གྱུར་བས་ན་རིགས་ཤེས་གཉིས་ཀྱི་རྙེད་དོན་་་་་་་
གཅིག་པུ་བྱས་ན་ཐལ་ཆེ་བས་ཚིག་གི་འཁྲི་བ་ཡོད་པས་སྤྱིར་བཏང་དམིགས་་་་་་
བསལ་གྱི་ཁྱད་ཡོད་པར་རྗེ་ཡབ་སྲས་གཉིས་ཀའི་གསུངས་སོ། །རང་རྙེད་པའི་
དོན་དམ་དཔྱོད་བྱེད་ཀྱི་རིགས་ཤེས་རང་ལ་དོན་དམ་དཔྱོད་བྱེད་དུ་སོང་བ་དོན་
དམ་བདེན་པའི་མཚན་ཉིད་དེ། ཀུན་རྫོབ་བདེན་པ་ལས་གཞན་པའི་འདུས་
བྱས་དང་འདུས་མ་བྱས་ཀྱི་ཆོས་ཐམས་ཅད་དོ། །ཞེས་གསུངས་སོ། །
ཡང་ན། རང་མངོན་སུམ་དུ་རྟོགས་པའི་ཚད་མས་གཉིས་སྣང་ནུབ་པའི་
ཚུལ་གྱིས་རྟོགས་པར་བྱ་བ་དེ། དོན་དམ་བདེན་པའི་མཚན་ཉིད་དང་། རང་
མངོན་སུམ་དུ་རྟོགས་པའི་ཚད་མས་གཉིས་སྣང་དང་བཅས་པའི་ཚུལ་གྱིས་་་་་་་
རྟོགས་པར་བྱ་བའི་ཆོས་དེ། ཀུན་རྫོབ་བདེན་པའི་མཚན་ཉིད་ཡིན་ཏེ། སྤྱོད་
འཇུག་ལས། ཀུན་རྫོབ་དང་ནི་དོན་དམ་དེ། །འདི་ནི་བདེན་པ་གཉིས་སུ་འདོད།།



：320 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོན་དམ་བློ་ཡི་སྤྱོད་ཡུལ་མིན། བློ་ནི་ཀུན་རྫོབ་ཡིན་པར་འདོད། །ཅེས་དོན་དམ་
བདེན་པ་བློ་གཉིས་སྣང་དང་བཅས་པའི་མངོན་སུམ་གྱི་སྤྱོད་ཡུལ་མ་ཡིན་པའི་་་་་
ཆོས་དང། བློ་གཉིས་སྣང་དང་བཅས་པའི་མངོན་སུམ་གྱི་སྤྱོད་ཡུལ་དུ་གྱུར་བའི་
ཆོས་ནི་ཀུན་རྫོབ་བདེན་པར་གསུངས་པའི་ཕྱིར། བདེན་པ་གཉིས་ཀའི་མཚན་
ཉིད་འཇུག་པར་གསུངས་པ་དེ་རིགས་ཤེས་དང་ཐ་སྙད་པའི་ཤེས་པ་རྟོག་བཅས་་
རྟོག་མེད་གཉིས་ཀའི་རྟོགས་ཚུལ་ཐུན་མོང་གི་དབང་དུ་བྱས་ཤིང་། སྤྱོད་འཇུག་
ཏུ་གསུངས་པ་དེ་རྟོག་མེད་ཀྱི་ཤེས་པ་ཐུན་མོང་མ་ཡིན་པའི་སྣང་ཚུལ་གྱི་སྒོ་ནས་་
བཞག་པ་ཡིན་ནོ། ། །
དོན་དམ་བདེན་པ་དང་ཀུན་རྫོབ་བདེན་པའི་དབྱེ་བ་ནི། དོན་དམ་བདེན་
པ་ལ་དབྱེ་ན་བདག་མེད་གཉིས་དང༌། རྒྱས་པར་ཕྱེ་ན་སྟོང་ཉིད་བཅུ་དྲུག་དང་
ཉི་ཤུ་སོགས་ཡོད་དོ། །ལུགས་འདིར་གཟུགས་སོགས་ཡང་དག་པར་འཇོག་ན་དེ་
དག་གི་སྟོང་ཉིད་རྟོགས་པའི་རིགས་ཤེས་ཀྱིས་གནོད་པས་ཀུན་རྫོབ་ལ་ཡང་ལོག་་
གཉིས་སུ་མི་འབྱེད་ཀྱང་། རིགས་ཤེས་ལ་མ་ལྟོས་པར་ཐ་སྙད་པའི་ཤེས་པའི་ངོ་
ཙམ་ལ་ལྟོས་ཏེ་ཡང་ལོག་གཉིས་ཀྱི་དབྱེ་བ་བྱེད་དུ་མི་རུང་སྟེ། སྒྱུ་མའི་རྟ་དང་རྟ་
མཚན་ཉིད་པ་གཉིས་ལ་རིགས་ཤེས་ལ་ལྟོས་ཏེ་བདེན་རྫུན་གྱི་དབྱེ་བ་མི་འཐད་
ཀྱང་། ཐ་སྙད་པའི་ཤེས་པ་ལ་ལྟོས་ཏེ་བདེན་རྫུན་གྱི་ཐ་སྙད་ཐོབ་ཏུ་རུང་བའི་
ཕྱིར། དཔེར་ན་གྲོང་གི་མི་གཉིས་ཀྱིས་ལྷ་ཁང་གི་རྩིག་པ་ལ་བྲིས་པའི་རི་མོ་ལ་ལྟ་
བའི་ཚེ་གཅིག་གིས་ལག་ན་རྩེ་གསུམ་ཐོགས་པ་འདི་ནི་སྲེད་མེད་ཀྱི་བུའོ། །ལག་
ན་འཁོར་ལོ་ཐོགས་པ་འདི་ནི་དབང་ཕྱུག་ཆེན་པོའོ་ཞེས་ཟེར་བ་ལ། གཅིག་ཤོས་
ཀྱིས་དེ་ལས་བཟློག་སྟེ་སྨྲས་པའི་དབང་གིས་དེ་གཉིས་རྩོད་པར་གྱུར་ཏེ། ཉེ་
འཁོར་ན་གནས་པའི་ཀུན་ཏུ་རྒྱུ་ཞིག་ལ་དྲིས་པ་ན། ཀུན་ཏུ་རྒྱུ་དེས་སྲེད་མེད་བུ་
དང་དབང་ཕྱུག་རྟོགས་པའི་ཚད་མ་ལ་ལྟོས་ཏེ་འདི་ནི་བདེན་ནོ་མི་བདེན་ནོ་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
321.
ཞེས་སྨྲས་པས་གྲོང་གི་མི་གཉིས་ཀྱི་འདོད་པ་གྲུབ་ཅིང་ཀུན་ཏུ་རྒྱུ་དེས་རྫུན་སྨྲས་་་
པའི་སྐྱོན་དུ་ཡང་མི་འགྱུར་བ་བཞིན་ཡིན་པའི་ཕྱིར། དེ་ལྟར་ན་ཐ་སྙད་པའི་
ཚད་མ་ལ་ལྟོས་ཏེ་ཡང་ལོག་གཉིས་སུ་འབྱེད་ཀྱང་ཐ་སྙད་པའི་ཚད་མའི་ངོར་་་་་
ཡང་ལོག་གཉིས་སུ་མི་འབྱེད་ལ། ཀུན་རྫོབ་པའི་ཆོས་རྣམས་རིགས་ཤེས་ལ་ལྟོས་
ཏེ་ལོག་པར་འཇོག་ཀྱང་རིགས་ཤེས་ཀྱི་ངོར་ལོག་པར་འཇོག་པ་མིན་ནོ། ། །
དེའི་ཕྱིར་འཇིག་རྟེན་ཤེས་ངོ་ལ་ལྟོས་པའི་ཡང་ལོག་གཉིས་ཀྱི་མཚན་ཉིད་་་་
ནི། དོན་དམ་དཔྱོད་བྱེད་ཀྱི་རིགས་ཤེས་ལ་མ་ལྟོས་པར་ཐ་སྙད་པའི་ཤེས་པ་ཁོ་
ནས་ལོག་པའི་ཡུལ་དང་ཡུལ་ཅན་གང་རུང་དུ་འཇོག་ནུས་པའི་ཀུན་རྫོབ་ཀྱི་་་་་་
རིགས་སུ་གནས་པ་དེ། འཇིག་རྟེན་གྱི་ཤེས་ངོ་ལ་ལྟོས་པའི་ལོག་པའི་ཀུན་རྫོབ་
ཀྱི་མཚན་ཉིད། མཚན་གཞི་ནི། སྒྱུ་མའི་དཔེ་བདུན་དང་འཕྲལ་གྱི་འཁྲུལ་རྒྱུས་
བསླད་པའི་དབང་ཤེས་ལྔ་ལྟ་བུའོ། །དབྱེ་བ་ནི། དེ་རེ་རེར་ཡུལ་དང་ཡུལ་ཅན་
གཉིས་གཉིས་ཡོད། དོན་དམ་དཔྱོད་བྱེད་ཀྱི་རིགས་ཤེས་ལ་མ་ལྟོས་པར་ཐ་སྙད་
པའི་ཤེས་པ་ཁོ་ནས་ལོག་པར་འཇོག་མི་ནུས་པའི་རིགས་གནས་ཀྱི་ཡུལ་ཅན་དེ།
འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་ཡང་དག་གི་མཚན་ཉིད། དོན་དམ་
དཔྱོད་བྱེད་ཀྱི་རིགས་ཤེས་ལ་མ་ལྟོས་པར་ཐ་སྙད་པའི་ཤེས་པ་ཁོ་ནས་ལོག་པར་་་
འཇོག་ནུས་པའི་རིགས་གནས་ཀྱི་ཡུལ་ཅན་དེ། འཇིག་རྟེན་ཤེས་ངོ་ལ་ལྟོས་པའི་
ཡུལ་ཅན་ལོག་པའི་མཚན་ཉིད། དོན་དམ་དཔྱོད་བྱེད་ཀྱི་རིགས་ཤེས་ལ་མ་ལྟོས་
པར་ཐ་སྙད་པའི་ཤེས་པ་ཁོ་ནས་ལོག་པར་འཇུག་མི་ནུས་པའི་ཡུལ་གྱི་རིགས་སུ་་་
གནས་པའི་ཀུན་རྫོབ་དེ། འཇིག་རྟེན་ཤེས་ངོ་ལ་ལྟོས་པའི་ཡུལ་ཡང་དག་གི་
མཚན་ཉིད། དོན་དམ་དཔྱོད་བྱེད་ཀྱི་རིགས་ཤེས་ལ་མ་ལྟོས་པར་ཐ་སྙད་པའི་
ཤེས་པ་ཁོ་ནས་ལོག་པར་འཇོག་ནུས་པའི་ཡུལ་གྱི་རིགས་སུ་གནས་པའི་ཀུན་རྫོབ་
དེ། འཇིག་རྟེན་ཤེས་ངོ་ལ་ལྟོས་པའི་ཡུལ་ལོག་པའི་མཚན་ཉིད་ཡིན་ཏེ། འཇུག་



• 322 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་ལས། མཐོང་བ་རྫུན་པའང་རྣམ་པ་གཉིས་འདོད་དེ། །དབང་བོ་གསལ་དང་
དབང་བོ་སྐྱོན་ལྡན་ནོ། །སྐྱོ་ལྡན་དབང་ཅན་རྣམས་ཀྱི་ཤེས་པ་ནི། །དབང་བོ་
ལེགས་གྱུར་ཤེས་ལྟོས་ལེགས་པར་འདོད། །གནོད་པ་མེད་པའི་དབང་བོ་དྲུག་
རྣམས་ཀྱིས། །གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །འཇིག་རྟེན་ཉིད་
ལས་བདེན་ཡིན་ལྷག་མ་ནི། །འཇིག་རྟེན་ཉིད་ལས་ལོག་པར་རྣམ་པར་བཞག །
ཅེས་གསུངས་པའི་ཕྱིར་རོ། །
བདེན་བཞིའི་སྐོར།
དྲི་བ། བདེན་པ་བཞིའི་མཚན་ཉིད་གང་དག་ཡིན། །
ལན། རྣམ་པར་གཏན་ལ་དབབ་པ་བསྡུ་བ་ལས། སྡུག་བསྔལ་གྱི་བདེན་
པའི་དོན་གང་ཞེ་ན། སྨྲས་པ། ཉོན་མོངས་པ་ལས་བྱུང་བའི་འདུ་བྱེད་ཀྱི་དོན་
ཏོ། །ཀུན་འབྱུང་བདེན་པའི་དོན་གང་ཡིན་ཞེ་ན། སྨྲས་པ། སྡུག་བསྔལ་བསྔལ་
བདེན་པ་བསྐྱེད་པའི་དོན་ཏོ། །འགོག་པའི་བདེན་པའི་དོན་གང་ཞེ་ན། སྨྲས་པ།
དེ་གཉིས་ཀ་ཉེ་བར་ཞི་བའི་དོན་ཏོ། །ལམ་གྱི་བདེན་པའི་དོན་གང་ཞེ་ན། སྨྲས་
པ། དོན་གསུམ་པོ་དག་སྒྲུབ་པའི་དོན་ཏོ། ཞེས་གསུངས་པ་ལྟར། རང་རྒྱུ་ཀུན་
འབྱུང་བདེན་པ་ལས་སྐྱེས་པའི་ཆ་ནས་བཞག་པའི་ཟག་བཅས་ཀྱི་དངོས་པོ་དེ།
སྡུག་བསྔལ་བདེན་པའི་མཚན་ཉིད། དབྱེ་ན་རྣམ་སྨིན་གྱི་འབྲས་བུ་ནང་སེམས་
ཅན་གྱི་ཉེར་ལེན་གྱི་ཕུང་བོ་དང་། བདག་འབྲས་ཕྱི་མ་དག་པའི་སྣོད་གཉིས་
ཡོད། ངོ་བོའི་སྒོ་ནས། སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ།
ཁྱབ་པ་འདུ་བྱེད་ཀྱི་སྡུག་བསྔལ་གསུམ་ཡོད། རང་འབྲས་སྡུག་བདེན་བསྐྱེད་
པའི་ལས་ཉོན་གྱི་ཆ་ནས་བཞག་པའི་ཟག་བཅས་ཀྱི་དངོས་པོ་དེ། ཀུན་འབྱུང་
བདེན་པའི་མཚན་ཉིད། དབྱེ་ན། ལས་ཀྱི་ཀུན་འབྱུང་དང་། དེའི་ཀུན་སློང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
323 .
ཉོན་མོངས་པའི་ཀུན་འབྱུང་བདེན་པ་གཉིས་ཡོད། རང་ཐོབ་བྱེད་ཀྱི་ཐབས་སུ་
གྱུར་པའི་བར་ཆད་མེད་ལམ་གྱི་ངོས་སྐལ་གྱི་སྒྲིབ་པ་སྤངས་པའི་སོ་སོར་བརྟག་་་་
འགོག་དེ། འགོག་བདེན་གྱི་མཚན་ཉིད། དབྱེ་ན། ཐེག་པ་གསུམ་གྱི་འགོག་
བདེན་གསུམ་ཡོད། འགོག་བདེན་ཐོབ་བྱེད་ཀྱི་ཐབས་སུ་གྱུར་བའི་ལམ་གྱི་ཆ་
ནས་བཞག་པའི་འཕགས་ལམ་དེ། ལམ་བདེན་གྱི་མཚན་ཉིད། དབྱེ་ན་ཐེག་པ་
གསུམ་གྱི་མཐོང་སྒོམ་མི་སློབ་ལམ་གསུམ་གསུམ་ཡོད། །
བདེན་བཞི་ལ་འཕགས་པའི་བདེན་པ་བཞི་ཞེས་བརྗོད་པའི་རྒྱུ་མཚན་ཡོད་
དེ། དེ་ལ་བདེན་པ་ཞེས་པའི་རྒྱུ་མཚན་དང་། དེ་ལ་འཕགས་པའི་བདེན་པ་ཞེས་
བརྗོད་པའི་རྒྱུ་མཚན་གཉིས་ཡོད་པའི་ཕྱིར། རྟགས་དང་པོ་གྲུབ་སྟེ། དེ་བཞིན་
གཤེགས་པས་མི་རྟག་སོགས་སུ་ཇི་ལྟར་བསྟན་པ་ལྟར་དུ་གནས་པས་སམ། ཇི་
ལྟར་གནས་པ་ལྟར་མཐོང་ན་བློ་ཕྱིན་ཅི་མ་ལོག་པ་སྐྱེད་པས་དེ་ལྟར་བརྗོད་པའི་
ཕྱིར་ཏེ། སྔ་མ་ཡུལ་དང་ཕྱི་མ་ཡུལ་ཅན་གྱི་སྟེང་ནས་བཤད་པ་ཡིན་ཞིང་། དེ་
ལྟར་ཡང་བསྡུ་བ་ལས། བདེན་པའི་དོན་གང་ཞེ་ན། སྨྲས་པ། བསྟན་པ་དང་མི་
མཐུན་པ་མེད་པའི་མཚན་ཉིད་ཀྱི་དོན་དང༌། དེ་མཐོང་ན་རྣམ་པར་དག་པའི་
རྒྱུར་འགྱུར་བའི་དོན་ནི་བདེན་པའི་དོན་ཡིན་ནོ། །ཞེས་གསུངས་པའི་ཕྱིར།
རྟགས་གཉིས་པ་གྲུབ་སྟེ། འཕགས་པ་རྣམས་ཀྱིས་གཟིགས་པ་ལྟར་དོན་དང་
མཐུན་པས་དེ་ལ་བདེན་གྱི་སོ་སྐྱེ་རྣམས་ལ་དོན་ལ་བདེན་ཀྱང་བློ་ངོར་དེ་ལྟར་མ་་
རྟོགས་པའི་དེ་ལ་བདེན་པ་མི་འཇོག་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
ཉན་ས་ལས། འཕགས་པ་རྣམས་ཀྱིས་བདེན་པ་དེ་དག་དེ་ཁོ་ན་ལྟར་ཡིན་པར་
བདེན་པ་ཞེས་སོགས་གསུངས་པའི་ཕྱིར། འདི་ནི་འོག་མ་རྣམས་ཀྱི་ལུགས་ཡིན་
ལ། ཐལ་འགྱུར་བས་དེ་ལྟར་མི་བཞེད་པས་དེའི་ལུགས་ཐུན་མོང་མ་ཡིན་པ་
གཞན་ལས་ཤེས་པར་བྱའོ། སྤྱིར་ཤེས་བྱའི་རྣམ་གྲངས་མཐའ་ཡས་ཀྱང་གསུངས་



.324 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རབ་ལས་བདེན་བཞིའི་གྲངས་ངེས་མཛད་པའི་རྒྱུ་མཚན་ནི། བདེན་བཞིའི་རྣམ་
བཞག་ལས། བདག་ལེགས་སུ་འདོད་པ་རྣམས་གང་ལས་ལྡོག་པ་དང་། གང་དུ་
འཇུག་ཤེས་ནས་བླང་དོར་བྱ་བའི་ཕྱིར་གཏན་ལ་དབབ་བྱ་ནི་ཀུན་ཉོན་དང་རྣམ་
བྱང་གི་ཕྱོབ།ས་གཉིས་སུ་ངེས་ལ། དེ་གཉིས་ཀྱང་ཆེ་ལོང་བསྡུས་ན་སྔ་མའི་རྒྱུ་
འབྲས་སྡུག་ཀུན་གཉིས་དང་། ཕྱི་མའི་རྒྱུ་འབྲས་འགོག་ལམ་གཉིས་སུ་ངེས་པ།
དེའི་དབང་དུ་བྱས ཀྱི་དབྱེ་གཞི་གཅིག་ལ་ཕུང་གསུམ་སེལ་བའི་གྲངས་ངེས་ཀྱི་་་་
དབང་དུ་བྱས་ནས་ཕྱེ་བ་མ་ཡིན་པའི་ཕྱིར་ཏེ། རྣམ་བཤད་སྙིང་བོ་རྒྱན་ལས།
ཐར་བ་དོན་དུ་གཉེར་བ་རྣམས་ཀྱིས་གཏན་ལ་དབབ་བྱའི་གཙོ་བོ་ནི་འཁོར་བ་་་
དང༌། མྱ་ངན་ལས་འདས་པས་བསྡུས་པའི་ཕྱོགས་གཉིས་སུ་ངེས་ལ། ཞེས་
གསུངས་པའི་ཕྱིར། ཉན་ས་ལས། དེ་ལ་དཀར་པོའི་ཕྱོགས་དང་ནག་པོའི་ཕྱོགས་
ལ་བརྟེན་པ་རྣམ་པ་གཉིས་སུ་ངེས་པའི་ཕྱིར། བདེན་པ་བཞི་རྣམ་པར་བཞག་གོ །
ཞེས་གསུངས་པ་ཡང་། འདི་དང་དགོངས་པ་གཅིག་པས་ཀུན་བྱང་གི་ཕྱོགས་
གཉིས་ལ་བྱ་ཡི་དཀར་ནག་གི་ཕྱོགས་སྤྱི་ཙམ་ལ་མི་རུང་སྟེ། རིགས་རྒྱན་ལས།
སྦྱངས་པ་ལས་བདེ་བ་འབྱུང་བ་དཀར་ཆོས་ཀྱི་མཚན་ཉིད། ཞེས་གསུངས་ཤིང་།
འགྲོ་བ་ཞི་བའི་འཕྲིན་ལས་ཡང་ཡིན་པས་འཕེན་བྱེད་དགེ་བའི་ལས་ལྟ་བུ་སྤྱིར་་་
དཀར་པོའི་ཆོས་ཀྱི་ཕྱོགས་སུ་འདོད་དགོས་ཀྱང་། འདིར་བཤད་པའི་ནག་པོའི་
ཕྱོགས་ཡིན་ཏེ། ལྡོག་བྱའི་ཕྱོགས་ཀྱི་འཕགས་པའི་བདེན་པ་ཡིན་པའི་ཕྱིར། །
ཕྱིས་ཀྱི་ཡིག་འཇོག་ཁག་གཅིག་དེ་ལྡོག་བྱ་མ་ཡིན་ཏེ། གནས་སྐབས་ཀྱི་
བླང་བྱ་ཡིན་པའི་ཕྱིར་ཟེར་བ་ནི་བདེན་བཞིའི་འཇུག་ལྡོག་སྟོན་པ་སྤྱི་ལུགས་དང་
འགལ་ཞིང་། ཁྱད་པར་དུ་བཞི་བརྒྱ་བ་ལས། ཡུལ་ནི་དགེ་བའི་ཡིད་འོང་ན། །
ཡུལ་དེ་ངན་པར་བརྩི་བ་ཡིན། །གང་ཞིག་བཏང་བ་ཤེས་འགྱུར་བ། །དེ་སྒྲུབ་པ་
ཡིས་ཅི་ཞིག་བྱ། །ཞེས་པ་དག་དང་དེའི་འགྲེལ་བ་ཟླ་བས་མཛད་པ་ལས། ཡུལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：325.
ཡིད་དུ་འོང་བ། གཟུགས་དང་། སྒྲ་དང༌། དྲི་དང༌། རོ་དང་། རེག་བྱ་ཞེས་པ་
འདོད་པའི་ཡོན་ཏན་ལྔའི་བདག་ཉིད་གང་ཡིན་པ་དེ་ནི་དགེ་བའི་ལས་ཀྱིས་ཐོབ་
ན། དེ་ཉིད་ཐར་བ་འདོད་པའི་སེམས་ཅན་རྣམས་ཀྱིས་མི་གཙང་བས་བསྐུལ་
པའི་ཁྱི་ལྟར་སྨད་པར་འགྱུར་རོ། །ཞེས་སོགས་ལས་ཕྱི་རོལ་ཏུ་གྱུར་བ་ཡིན་ཏེ།
སྙིང་ནས་ལྡོག་བྱར་མི་བྱེད་ན་ཚིག་ཙམ་གྱིས་སྨོད་པ་ནི་དེང་དུས་ཀྱི་ཕལ་མོ་ཆེའི་
གཡོ་སྒྱུའི་སྤྱོད་ཚུལ་དང་མཐུན་ཡང་དམ་པའི་ལུགས་སྲོལ་མ་ཡིན་པའི་ཕྱིར།
འོན་ཏེ་འདིས་འདོད་ཡོན་སྤང་བྱར་བསྟན་པ་ཡིན་གྱི། དེའི་རྒྱུ་བསོད་ནམས་ཀྱི་
ལས་སོགས་ལྡོག་བྱར་བསྟན་པ་མ་ཡིན་ནོ། །སྙམ་ན་ཆེས་མི་རིགས་ཏེ། འདིར་
བཤད་པའི་གཙོ་བོ་ནི་ལས་དེ་དག་གིས་དེ་ལྟ་བུའི་ཕན་པ་ཉི་ཚེ་བསྒྲུབ་ནུས་ཀྱང་།
ཕུགས་འཁོར་བར་འཆིང་བྱེད་ཡིན་པས། དཔེར་ན། དུག་ཅན་གྱི་ཟས་དེས་
གནས་སྐབས་ལྟོ་འགྲང་བ་ཙམ་ཡོད་ཀྱང་། ཕུགས་སྲོག་ལ་རྒོལ་བས་འདོར་
དགོས་པ་ལྟར་འདི་ཡང་འདོར་བྱར་བསྟན་པ་ཡིན་པའི་ཕྱིར་ཏེ། དེ་ཉིད་ལས།
འདི་ན་ཡུལ་ལོག་གྱུར་བ་ལ། །ཡུལ་ནི་དམིགས་པ་གྲགས་འགྱུར་ཏེ། །ཕྱིན་ཅིག་
ལོག་ཏུ་གྱུར་བའི་ཆོས། །རྒྱུ་ཅི་ཞིག་གིས་ཡང་དག་འདོད། །ཞེས་ཡུལ་སྲིད་པའི་
ཕུན་ཚོགས་རྣམས་དོར་ནས་ཚངས་སྤྱོད་ལ་གནས་ཀྱང༌། ད་དུང་ཕུགས་སུ་དེ་
འདོད་པས་ཕྱི་མར་དེ་སྒྲུབ་བྱེད་ཀྱི་རྒྱུའི་ལས་སོགས་བླང་བྱར་བྱེད་པ་ཕྱིན་ཅི་་་་་
ལོག་གི་ཆོས་སུ་གསུངས་པའི་ཕྱིར། དེའི་དམིགས་ཞེས་པ་འདོད་པའི་དོན་དུ་
དར་ཊཱིཀ་ལས་གསུངས་སོ། །ཞེས་གསུངས་པ་ལྟར་རོ། །
ཡང་བདེན་བཞིའི་རྣམ་བཞག་དང་ཕྲ་རགས་ལ་གྲུབ་མཐའ་གོང་འོག་དང་།
ནང་གསེས་ཀྱི་འདོད་ཚུལ་མི་འདྲ་བའི་ཁྱད་པར་དུ་མ་ཡོད་དེ། བྱེ་སྨྲས་སྡུག་
ཀུན་གཉིས་དོན་གཅིག་ཏུ་འདོད་ཅིང་། མདོ་སྡེ་བས་ཀུན་འབྱུང་ལ་སྲེད་པས་
ཁྱབ་པར་འདོད་པའི་ཕྱིར། དང་བོ་གྲུབ་སྟེ། མཛོད་ལས། སྡུག་བསྔལ་ཀུན་



. 326 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འབྱུང་འཇིག་རྟེན་དང༌། །ལྟ་གནས་སྲིད་པའང་དེ་དག་ཡིན། །ཞེས་གསུངས་
པའི་ཕྱིར། འདི་སྒྲས་བརྗོད་ཙམ་གྱིས་རྣམ་གྲངས་སུ་འདོད་པའང་རིགས་པ་མ་
ཡིན་ཏེ། མཛོད་འགྲེལ་གནས་དྲུག་པར། འདི་གཉིས་ནི་རྒྱུ་དང་འབྲས་བུར་གྱུར་
པའི་མིང་གི་བྱེ་བྲག་ཡོད་ཀྱི། རྫས་མ་ཡིན་ནོ། །ཞེས་དང་། རྒྱལ་སྲས་མ་ལས།
དེ་གཉིས་ཉེ་བར་ལེན་པའི་ཕུང་བོ་ལྔའི་མཚན་ཉིད་དུ་ཁྱབ་པར་མེད་པའི་ཕྱིར།
དམིགས་པ་ལས་ནི་མ་ཡིན་ཏེ། ཞེས་ཤེས་བཅུའི་ནང་ནས་སྡུག་ཀུན་ཤེས་པ་
གཉིས་རྣམ་པ་ཁོ་ནས་འབྱེད་དགོས་ཀྱི་དམིགས་ཡུལ་ཁྱད་པར་མེད་པར་་་
གསུངས་པའི་ཕྱིར་རོ། །གཉིས་པ་གྲུབ་སྟེ། མདོ་ལས། ཀུན་འབྱུང་གི་བདེན་པ་
གང་ཞེ་ན། གང་འདི་དགའ་བའི་འདོད་ཆགས་དང་ལྷན་ཅིག་པས་སྲེད་པ་སྟེ།
དེ་དང་དེ་ལ་མངོན་པར་དགའ་བ་ཅན་ཡིན་ནོ། །ཞེས་པའི་ལུང་ལ་བརྟེན་ནས་
མདོ་སྡེ་བ་རྣམས་ཀུན་འབྱུང་སྲེད་པར་འདོད་ཀྱང་། བྱེ་སྨྲ་སོགས་གཞན་དག་གི་
དེ་ལྟར་མི་འདོད་དེ། སྐྱེ་མཆེད་དྲུག་གི་ཚོགས་ཀྱི་མདོ་ལས། ལས་དང་སྲེད་པ་
དང་ནི་མ་རིག་པ། །ཕྱི་མའི་ཚེ་ལ་འདུ་བྱེད་རྣམས་ཀྱི་རྒྱུ། །ཞེས་སོགས་ཀྱི་སྒོ་ནས་
སྔ་མའི་ཁྱབ་མཐའ་བཟུང་བ་བཀག་ནས་རང་ལུགས་མངོན་པར་འགྲུབ་པའི་་་་་་
རྒྱུའི་དབང་དུ་བྱས་པ་དང་། གཙོ་བོའི་དབང་དུ་བྱས་པར་འདོད་དེ། མཛོད་
འགྲེལ་ལས། མངོན་པར་འགྲུབ་པའི་རྒྱུ་བཀའ་བསྩལ་བ་ན་ནི། ཞེས་སོགས་
དང༌། རྣམ་འགྲེལ་ལས། མི་ཤེས་སྲེད་པའི་རྒྱུ་ཡིན་ཡང་། །ཞེས་སོགས་དང་།
ཀུན་བཏུས་ལས། གཙོ་བོའི་དོན་གང་ཞེ་ན། གང་ཐམས་ཅད་དུ་འགྲོ་བའི་དོན་
ནོ། །ཞེས་སོགས་གསུངས་པའི་ཕྱིར། །
ཡང་ཉན་ཐོས་སྡེ་བའི་བདེན་བཞི་ཕྲ་རགས་མི་འདོད་དེ། དེ་དག་གིས་
ཆོས་མངོན་པའི་མདོ་ལས་བཤད་པའི་བདེན་བཞིའི་ཁྱད་ཆོས་མི་རྟག་སོགས་་་་་་
བཅུ་དྲུག་ལས་གཞན་དུ་བདེན་པའི་རྣམ་པ་མི་སྲིད་པར་འདོད་པའི་ཕྱིར། དེར་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
327 .
ཐལ། མཛོད་ལས། དྲི་མེད་བཅུ་དྲུག་གཞན་རྣམ་མེད། །ཅེས་དང་། དབུ་མ་
སྙིང་བོར། བདེན་པ་མཐོང་བ་དེ་ཉིད་མིན། །དེ་ཉིད་མེད་པར་ཐལ་བར་འགྱུར།།
ནམ་མཁའི་ལྷ་ཡིས་བསྟན་པ་ལྟར། །དེ་ཉིད་ཡིན་པར་མི་འདོད་དོ། །ཞེས་དང་།
སྤྱོད་འཇུག་ལས། རྣལ་འབྱོར་ཀུན་རྫོབ་ཉེས་པ་མེད། །འཇིག་རྟེན་ལ་ལྟོས་དེ་
ཉིད་མཐོང་། །ཞེས་གསུངས་པའི་ཕྱིར། ཁྱབ་སྟེ། ཐེག་ཆེན་པས་བདེན་རྣམ་
བཅུ་དྲུག་མངོན་སུམ་དུ་མཐོང་བ་སོགས་ཀྱིས་མྱང་འདས་མི་ཐོབ་པར་ཐེག་ཆེན་་
སྡེ་སྣོད་དུ་བཤད་ཟེར་བ་ལ། བྱེ་སྨྲས་བདེན་པ་མཐོང་བ་དེ་ཁོ་ན་ཉིད་མཐོང་བ་
མིན་ན་དེ་མཐོང་བ་མེད་པར་ཐལ་ཞིང་། གལ་ཏེ་ཐེག་ཆེན་སྡེ་སྣོད་ལས་བཤད་
པའི་དེ་ཁོ་ན་ཉིད་གཞན་ཞིག་ཡོད་ཟེར་ནའང་མི་འཐད་དེ། དེ་མི་རྟག་སོགས་
བཅུ་དྲུག་ལས་གཞན་ཡིན་པའི་ཕྱིར། དཔེར་ན་ནམ་མཁའི་ལྷས་བསྟན་པའི་དེ་
ཁོ་ན་ཉིད་བཞིན་ཏེ། དེས་གསེར་གྱི་སྣོད་དུ་གསེར་ཁབ་གྱིས་གྲོག་མ་ཕུག་ནས་
བསད་ན་གྲོལ་བ་ཐོབ་པར་བསྟན་པ་སོགས་དང་མཚུངས་སོ། །ཞེས་པ་ལུང་བར་
བའི་དོན་ཡིན་པའི་ཕྱིར། དེ་བཞིན་དུ་རྩ་ཤེས་ལས་ཀྱང་། ཐམས་ཅད་ཡང་དག་
ཡང་དག་མིན། །ཡང་དག་ཡང་མ་ཡིན་ཉིད། །ཡང་དག་མིན་མིན་ཡང་དག་
མིན། །དེ་ནི་སངས་རྒྱས་རྗེས་བསྟན་པའོ། །ཞེས་གསུངས་པའི་ཕྱིར། ཁྱབ་སྟེ།
ལུང་འདིས་རིམ་པ་བཞིའི་སྒོ་ནས་སངས་རྒྱས་ཀྱིས་གདུལ་བྱ་རྣམས་ལ་ཆོས་་་་་་་
བསྟན་པར་བཤད་པ་ཡིན་པའི་ཕྱིར་ཏེ། དེས་ཐོག་མར་རང་ཉིད་ཐམས་ཅད་
མཁྱེན་པ་གུས་པ་སྐྱེད་པའི་ཆེད་དུ་སྣོད་བཅུད་ཐམས་ཅད་ཡང་དག་པ་སྟེ་བདེན་
པར་གསུངས། དེ་ནས་དེ་ལྟར་གུས་པ་སྐྱེས་ཚེ་ཡང་དག་མ་ཡིན་པ་སྟེ་འདུས་
བྱས་ཀྱི་ཆོས་རྣམས་སྐད་ཅིག་རེ་རེ་ལ་གཞན་དུ་འགྱུར་བའི་མི་རྟག་པར་གསུངས།
དེས་ན་སྣོད་བཅུད་ཐམས་ཅད་སོ་སྐྱེ་ལ་ལྟོས་ནས་རང་དུས་སྐད་ཅིག་གཉིས་པར་
རང་གི་ངོ་བོར་གནས་པའི་ཡང་དག་པ་དང་། འཕགས་པའི་རྗེས་ཐོབ་ཡེ་ཤེས་



• 328 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལ་ལྟོས་ནས་དེ་ལྟར་མི་གནས་པའི་ཡང་དག་པ་མ་ཡིན་པར་གསུངས། དེ་ནས་
ཟབ་མོའི་སྣོད་དུ་གྱུར་པ་ལ་ཡང་དག་པ་མིན་པ་སྐད་ཅིག་རེ་རེ་ལ་གཞན་དུ་་་་་་
འགྱུར་བ་ངོ་བོ་ཉིད་ཀྱིས་མ་གྲུབ་པ་དང་། ཡང་དག་པ་སྐད་ཅིག་རེ་རེ་ལ་གཞན་
དུ་འགྱུར་བ་མེད་པའང་ངོ་བོ་ཉིད་ཀྱིས་མ་གྲུང་་པར་གསུངས་པ་དེ་དེའི་དོན་
ཡིན་པའི་ཕྱིར་དང་། དེ་ལྟར་དབུ་མ་རིན་ཆེན་ཕྲེང་བ་དང་བཞི་བརྒྱ་བ་ལས་
ཀྱང་བཤད་པའི་ཕྱིར་རོ། ། །
གྲུབ་མཐའ་གོང་མས། བདེན་བཞི་ཕྲ་རགས་འདོད་ཀྱང་ནང་གསེས་ཀྱི་
འདོད་ཚུལ་མི་འདྲ་བའི་ཁྱད་པར་ཡོད་དེ། རྒྱུད་བླ་མ་ལས། ཡིད་ཀྱི་རང་བཞིན་
ཕུང་བོ་དང་། །དེ་རྒྱུ་ལོག་ཕྱིར་བདེ་བ་ཉིད། །ཅེས་དང་། བསྡུ་བ་ལས། ཟག་པ་
དང་བཅས་པའི་གནས་ངན་ལེན་དེ་ནི། ནས། དེ་བཞིན་གཤེགས་པ་ཉག་གཅིག་
གི་སྤངས་པ་ཡིན་ཏེ། ཞེས་འབྱུང་བས་རྣམ་གྲངས་ཙམ་ཞིག་ཀུན་གྱིས་འདོད་
དགོས་ཀྱང་། གཞན་དག་གིས་སྡུག་ཀུན་ཕྲ་མོ་གཉིས་སྡུག་བདེན་དང་ཀུན་
འབྱུང་དངོས་སུ་མི་འདོད་ལ། ཐལ་འགྱུར་བས་ནི་དངོས་ཡིན་པར་མ་ཟད་གཙོ་
བོར་འདོད་དེ། སྟོང་ཉིད་བདུན་ཅུ་བ་ལས། རྒྱུ་དང་རྐྱེན་ལས་སྐྱེས་དངོས་
རྣམས། །ཡང་དག་པར་ནི་རྟོག་པ་གང་། །དེ་ནི་སྟོན་པས་མ་རིག་གསུངས། །དེ་
ལས་ཡན་ལག་བཅུ་གཉིས་འབྱུང་། །ཞེས་སོགས་ཀྱི་སྒོ་ནས་ཐོག་མའི་མ་རིག་པ་
གཙོ་བོར་བདེན་འཛིན་དུ་སྒྲུབ་ཅིང་། དེའི་ཐམས་ཅད་འགྲུབ་པས་སོ། །
ཡང་སྐབས་འདིར། ཉན་སར་སྡུག་བསྔལ་གྱི་བདེན་པ་ལ་འགྱུར་བའི་རྣམ་
པ་སོགས་བཅུས་བཤད་དེ། ཉན་ས་ལས། མི་རྟག་པའི་རྣམ་པ་དང༌། སྡུག་
བསྔལ་བའི་རྣམ་པ་དང་སོགས་དང་། དེས་དེ་ལྟར་རྣམ་པ་བཞིའི་རྗེས་སུ་ཞུགས་
པའི་རྣམ་པ་བཅུ་བོ་དག་གིས་སྡུག་བསྔལ་གྱི་མཚན་ཉིད་སོ་སོར་རིག་གནས་་་་་་
སོགས་གསུངས་ལ། དེ་ཉིད་བསྡུ་བར་གཏན་ལ་ཕབ་པ་ནི། བསྡུ་བ་དེ་ཉིད་ལས།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·329 •
ཉན་ཐོས་ཀྱི་སར་འཇུག་པའི་རྣམ་པ་ལ་སོགས་པ་རྣམ་པ་བཅུས། དེ་ནི་སྡུག་
བསྔལ་བདེན་པ་ལས། །རྣམ་པ་བཅུས་ནི་རྟོགས་བྱེད་ན། །དེ་ནི་རྣམ་པ་བཞི་ལ་
འཇུག །འགྱུར་བ་དང་ནི་འཇིག་པ་དང་། །བྲལ་བ་དང་ནི་ཉེ་བ་དང༌། །ཆོས་
ཉིད་ཀྱི་ནི་རྣམ་པ་དང་། །ཀུན་ཏུ་སྦྱོར་དང་འཆིང་བ་དང་། །མི་སྡུག་པ་དང་
གྲུབ་བདེ་མེད། །དམིགས་མེད་རང་དབང་མེད་པ་ཡི། །རྣམ་པ་དེ་དག་རིགས་
པས་རྟོགས། །ཞེས་གསུངས། དེ་བཅུའི་དང་པོ་ལྔ་སྡུག་བདེན་གྱི་མི་རྟག་པའི་
རྣམ་པར་གསུངས། དེ་ནས་གསུམ་སྡུག་བསྔལ་བའི་རྣམ་པ་དང་ཐ་མ་གཉིས་
སྟོང་བདག་མེད་ལ་རིམ་བཞིན་སྦྱར་བར་གསུངས། ཀུན་བཏུས་སུ་མི་རྟག་པའི་
མཚན་ཉིད་ལ་མེད་པའི་མཚན་ཉིད་ནས་སྣོད་འཇིག་པ་དང་ཆགས་པའི་མཚན་་་
ཉིད་ཀྱི་བར་བཅུ་གཉིས་གསུངས། སྡུག་བསྔལ་གྱི་རྣམ་པ་ལ། རྒྱ་ཆེར་རོལ་བའི་
མདོ་དང་། དམ་ཆོས་པད་དཀར་ལ་སོགས་པའི་མདོ་ལས་གསུངས་པ་ལྟར།
སྡུག་བསྔལ་རྣམ་པ་བརྒྱད་ཡོད་དེ། སྐྱེ་བའི་སྡུག་བསྔལ་དང་། རྒ་བའི་དེ། ན་
བའི་དེ། འཆི་བའི་དེ། མི་སྡུག་པ་དང་འཕྲད་པའི་དེ། སྡུག་པ་འབྲལ་བའི་དེ།
འདོད་པ་བཙལ་ཏེ་མ་རྙེད་པའི་དེ། ཉེར་ལེན་གྱི་ཕུང་བོ་ལྔའི་སྡུག་བསྔལ་དེ་
བརྒྱད་དོ། །དེར་གསུངས་པའི་སྡུག་བསྔལ་དྲུག་ཡོད་དེ། དོག་པའི་སྡུག་བསྔལ་
དང༌། འགྱུར་བའི་དེ། འཕྲད་པའི་དེ། བྲལ་བའི་དེ། རེ་བ་འབྲས་བུ་མེད་པའི་
དེ། གནས་ངན་ལེན་གྱི་སྡུག་བསྔལ་དེ་དྲུག་གོ །དེའི་སྡུག་བསྔལ་བརྒྱད་དང་
དྲུག་ནི་ཕན་ཚུན་གཅིག་གཅིག་གིས་བསྡུས་པར། ཀུན་བཏུས་དང་། བསྡུ་བ་
སོགས་སུ་གསུངས་ལ། བསྡུས་ཚུལ་ནི། སྐྱེ་བའི་སྡུག་བསྔལ་ནི་དོག་པའི་སྡུག་
བསྔལ་གྱིས་བསྡུས། འགྱུར་བའི་སྡུག་བསྔལ་ལ་ན་ཚོད་འགྱུར་བའི་དེ། ཁམས་
འགྱུར་བའི་དེ། སྲོག་འགྱུར་བའི་སྡུག་བསྔལ་གསུམ་དུ་ཕྱེ་ནས་ན་རྒ་འཆི་བའི་
སྡུག་བསྔལ་གསུམ་ནི་དེ་གསུམ་གྱིས་རིམ་བཞིན་དུ་བསྡུས། མི་སྡུག་པ་དང་



• 330. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཕྲད་པ་ནི་འཕྲད་པའི་སྡུག་བསྔལ། སྡུག་པ་དང་བྲལ་བ་ནི་བྲལ་བའི་སྡུག་
བསྔལ། འདོད་པ་བཙལ་ཏེ་མ་རྙེད་པ་ནི་རེ་བ་འབྲས་བུ་མེད་པའི་སྡུག་བསྔལ།
ཉེར་ལེན་གྱི་ཕུང་བོའི་སྡུག་བསྔལ་ནི་གནས་ངན་ལེན་གྱི་སྡུག་བསྔལ་གྱིས་བསྡུས་་
པར་གསུངས་སོ། ། །
འདིར་བཤད་པའི་སྡུག་བསྔལ་གསུམ་ཡོད་དེ། སྡུག་བསྔལ་གྱི་སྡུག་བསྔལ།
འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་དེ་གསུམ་མོ། །སྔར་གྱི་
སྡུག་བསྔལ་རྣམ་པ་བརྒྱད་དང༌། སྡུག་བསྔལ་དེ་གསུམ་ནི་ཕན་ཚན་གཅིག་གིས་
བསྡུས་པར་གསུངས་ཏེ། སྐྱེ་བ་ནས་མི་སྡུག་པ་དང༌། འཕྲད་པའི་པར་ལྔ་ནི་སྡུག་
བསྔལ་གྱི་སྡུག་བསྔལ་གྱིས་བསྡུས། དེ་ནས་གཉིས་འགྱུར་བའི་སྡུག་བསྔལ་གྱིས་
བསྡུས། ཐ་མ་གཉིས་འདུ་བྱེད་སྡུག་བསྔལ་གྱིས་བསྡུས་པར་གསུངས་སོ། །ཡང་
དེར་བཤད་པའི་སྡུག་བསྔལ་རྣམ་པ་གཉིས་ཡོད་དེ། ཀུན་རྫོབ་ཀྱི་བདེན་པར་
སྡུག་བསྔལ་བ་དང༌། དོན་དམ་པར་བདེན་པའི་སྡུག་བསྔལ་བ་གཉིས་སོ། །
འདིར་ཡང་སྔར་གྱི་སྡུག་བསྔལ་བརྒྱད་བསྡུས་པར་གསུངས་ཚུལ་ནི། དང་པོ་
བདུན་ཀུན་རྫོབ་བདེན་པར་སྡུག་བསྔལ་བ་དང༌། ཐ་མ་དོན་དམ་པའི་བདེན་
པར་སྡུག་བསྔལ་བར་བསྡུས་པར་གསུངས་སོ། ། །
ཡང་བསྡུ་བར་དེ་བརྒྱད་རེ་རེ་ལ། ལྔ་ལྔ་ཕྱེ་ནས་སྡུག་བསྔལ་བཞི་བཅུ་
གསུངས། བྱང་སར་སྡུག་བསྔལ་བརྒྱ་རྩ་བཅུ་གསུངས། སྐབས་འདིར་མཁས་
དབང་ལ་ལས། དེ་འདྲའི་སྡུག་བསྔལ་བརྒྱུད་ཀྱི་ཐ་མ་ཉེར་ལེན་གྱི་ཕུང་བོའི་སྡུག་
བསྔལ་ལ་ཁམས་གསུམ་ཀའི་སས་བསྡུས་ཡོད་ལ། དང་པོ་བདུན་འདོད་པ་ཁོ་
ནར་གཏོགས་པར་གསུངས་ཀྱང་། ཁ་ཅིག་གིས་དེ་མི་འ ཐད་དེ། དེའི་དང་པོ་སྐྱེ་
བའི་སྡུག་བསྔལ་ལ་ཁམས་གསུམ་ཀའི་སས་བསྡུས་ཡོད་པའི་ཕྱིར། དེར་ཐལ། དེ་
འདྲའི་སྐྱེ་བའི་སྡུག་བསྔལ་ལ་ལྔར་གསུངས་པའི་གཉིས་པ་སྐྱེ་བ་གནས་ངན་ལེན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 331 .
དང་ལྡན་པའི་སྡུག་བསྔལ་ལ་ཁམས་གསུམ་ཀའི་སས་བསྡུས་ཡོད་པར་བསྡུ་བ་་་་་
ལས་གསུངས་པ་གང་ཞིག་ལམ་རིམ་ཆེན་མོར་ཡང་གཉིས་པ་དེ་དང་གསུམ་པ་སྐྱེ་
བའི་སྡུག་བསྔལ་གྱི་གནས་སུ་འགྱུར་བའི་སྡུག་བསྔལ་ལ་ཡང་ཁམས་གསུམ་ན་་་་་
ཡོད་པར་བཤད་པའི་ཕྱིར། ཤེས་བྱེད་རིམ་བཞིན། བསྡུ་བ་ལས། སྐྱེ་བའི་སྡུག་
བསྔལ་ཞེས་བྱ་བ་ནས་མདོར་ན་ཉེ་བར་ལེན་པའི་ཕུང་བོ་ལྔ་སྡུག་བསྔལ་ཞེས་བྱ་་་
བའི་བར་དུ་གང་དུ་གསུངས་པས་དེ་ལ་ཇི་ལྟར་ན་སྐྱེ་བ་སྡུག་བསྔལ་ཡིན་ཞེ་ན།
སྨྲས་པ། རྣམ་པ་ལྔས་ཏེ། སྡུག་བསྔལ་དང་ལྡན་པའི་ཕྱིར་དང་། གནས་ངན་
ལེན་དང་ལྡན་པའི་ཕྱིར་དང་། སྡུག་བསྔལ་གྱི་གནས་ཡིན་པའི་ཕྱིར་དང་། ཉོན་
མོངས་པའི་གནས་ཡིན་པའི་ཕྱིར་དང་། མི་འདོད་བཞིན་དུ་འབྲལ་བའི་ཆོས་
ཅན་ཉིད་ཡིན་པའི་ཕྱིར་རོ། །ཞེས་དང་། དེ་ཉིད་ལ། ཇི་ལྟར་ན་གནས་ངན་
ལེན་དང་ལྡན་པའི་ཕྱིར་སྡུག་བསྔལ་ཡིན་ཞེ་ན། སྨྲས་པ། ཁམས་གསུམ་པའི་
འདུ་བྱེད་ཐམས་ཅད་ནི་ཉོན་མོངས་པའི་ཕྱོགས་དང་མཐུན་པའི་གནས་ངན་་་་་་་
ལེན་དང་ལྡན་པའི་ཕྱིར་ལས་སུ་མི་རུང་བ་དང་། དབང་བསྒྱུར་བ་མ་ཡིན་ནོ། །
ཁམས་གསུམ་ན་སྤྱོད་པའི་སེམས་ཅན་རྣམས་ཀྱི་འདུ་བྱེད་མངོན་པར་གྲུབ་པར་་་
ཡང་རྗེས་སུ་འབྲེལ་བ་ཉིད་ཡིན་པས། དེའི་ཕྱིར་གནས་ངན་ལེན་དང་ལྡན་པའི་
ཕྱིར་སྡུག་བསྔལ་ཡིན་ཞེས་བྱའོ། །ཞེས་དང་། ལམ་རིམ་ཆེན་མོ་ལས། སྐྱེ་བ་
གནས་ངན་ལེན་དང་ལྡན་པའི་སྡུག་བསྔལ་བ་ནི། ཁམས་གསུམ་གྱི་འདུ་བྱེད་
ཐམས་ཅན་ནི་ཉོན་མོངས་པའི་ཕྱོགས་དང་མཐུན་པའི་གནས་ངན་ལེན་དང་་་་
ལྡན་པས་ལས་སུ་མི་རུང་བ་དང་དབང་བསྒྱུར་བ་མ་ཡིན་ལ། ཁམས་གསུམ་གྱི་
སེམས་ཅན་གྱི་འདུ་བྱེད་མངོན་པར་འགྲུབ་པ་ནའང་ཉོན་མོངས་པའི་ཕྱོགས་་་་་
དང་མཐུན་པའི་གནས་ངན་ལེན་རྗེས་སུ་འབྲེལ་བ་སྟེ། མདོར་ན་ཉོན་མོངས་སྐྱེ་
བ་དང་གནས་པ་དང་འཕེལ་བའི་ས་བོན་རྗེས་སུ་འབྲེལ་བའི་དགེ་བ་ལ་བཀོལ་་་་



· 332 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཟོད་པའི་ལས་སུ་རུང་བ་ཡང་མེད། ཅི་འདོད་འདོད་དུ་དབང་བསྒྱུར་དུ་ཡང་
མི་རུང་བའོ། །ཞེས་གསུངས་པའི་ཕྱིར། དེས་ན་སྐྱེ་བའི་སྡུག་བསྔལ་ལ་ལྔར་
གསུངས་པའི་དང་པོ་མཐའ་གཅིག་ཏུ་འདོད་པར་གཏོགས་ཤིང༌། བཞི་བ་དང་
ལྔ་བ་ལ་ཡང་ཁམས་གསུམ་ཀའི་སས་བསྡུས་ཡོད་པ་ལྟར་སྣང་བའི་ཕྱིར། ལམ་
རིམ་མཆན་ལས་ཀྱང་། ལས་ཉོན་གྱི་དབང་གིས་སྐྱེ་བ་བླངས་ཙམ་ཉིད་ནས་ན་
རྒ་འཆི་བ་ལ་སོགས་པའི་སྡུག་བསྔལ་རང་ཆས་སུ་འབྱུང་བའོ། །ཞེས་ཀྱང་ཟེར་
བས་དཔྱད་པར་བྱའོ། ། །
ཡང་ཁ་ཅིག་གིས། སྡུག་བསྔལ་གསུམ་པོ་རེ་རེ་ལ་ཁམས་གསུམ་ཀའི་སས་
བསྡུས་ཡོད་པར་ཐལ། གསུམ་པོ་གང་རུང་ལ་དེའི་ཕྱིར་ན་མ་ཁྱབ། སྡུག་བསྔལ་
གྱི་སྡུག་བསྔལ་ནི་འདོད་པར་གཏོགས་པ་དང༌། འགྱུར་བའི་སྡུག་བསྔལ་ནི་
བསམ་གཏན་གསུམ་པ་མན་ཆད་དང་། ཁྱབ་པ་འདུ་བྱེད་ཀྱི་སྡུག་བསྔལ་ནི་
ཁམས་གསུམ་ཀར་ཡོད་པའི་ཕྱིར་ཟེར་བ་ལ། ཁ་ཅིག་དེ་མི་འཐད་དེ། སྡུག་
བསྔལ་གྱི་སྡུག་བསྔལ་འདོད་པར་གཏོགས་པ་མ་ཡིན་པའི་ཕྱིར། དེར་ཐལ།
འཁོར་བའི་བསྡུས་པའི་ཚོར་བ་སྡུག་བསྔལ་འདོད་པར་གཏོགས་པ་མ་ཡིན་པའི་་་
ཕྱིར། དེར་ཐལ། དེ་ལ་བསམ་གཏན་དང་པོའི་སས་བསྡུས་ཡོད་པའི་ཕྱིར། མ་
གྲུབ་ན། དེར་ཐལ། དེ་ལྟར་བསྡུ་བ་ལས་ལན་མང་དུ་གསུངས་པའི་ཕྱིར། དེ་
ཉིད་ལས། དེ་ལ་ཚོར་བ་རྣམས་ཀྱི་ངེས་པར་འབྱུང་བ་ནི་འདི་ལྟ་སྟེ། ཡིད་མི་
བདེ་བའི་དབང་བོ་ལས་ངེས་པར་འབྱུང་བ་ནི་བསམ་གཏན་དང་པོའོ། །སྡུག་
བསྔལ་གྱི་དབང་བོ་ལས་ངེས་པར་འབྱུང་བ་ནི་བསམ་གཏན་གཉིས་པའོ། །ཡིད་
བདེ་བའི་དབང་བོ་ལས་ངེས་པར་འབྱུང་བ་ནི་བསམ་གཏན་གསུམ་པའོ། །བདེ་
བའི་དབང་བོ་ལས་ངེས་བར་འབྱུང་བ་ནི་བསམ་གཏན་བཞི་བའོ། །བཏང་
སྙོམས་ཀྱི་དབང་བོ་ལས་ངེས་པར་འབྱུང་བ་ནི་མཚན་མ་མེད་པའི་དབྱིངས་ཏེ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
333 .
དེ་ནི་ཚོར་བའི་ཕུང་བོའི་ངེས་པར་འབྱུང་བའི་རབ་ཏུ་དབྱེ་བ་ཡིན་ནོ། །ཞེས་
དང་། དེ་ཉིད་ལས། བསམ་གཏན་གཉིས་པའི་མི་མཐུན་པའི་ཕྱོགས་གང་ཞེ་ན།
སྨྲས་པ། དེ་ཡང་རྣམ་པར་ལྔ་རིགས་པར་བྱ་སྟེ། བསམ་གཏན་དང་པོའི་འདོད་
ཆགས་དང༌། རྟོགས་པ་དང་། དཔྱོད་པ་དང་། སྡུག་བསྔལ་དང་། རྒོད་པ་
དང་། ཏིང་ངེ་འཛིན་མ་རྫོགས་པའོ། །ཞེས་དང༌། དེ་ཉིད་ལས། ཅིའི་ཕྱིར་
བསམ་གཏན་དང་པོ་ལ་སྡུག་བསྔལ་གྱི་དབང་བོ་མ་སྤུངས་ཤེ་ན། སྨྲས་པ། དེ་ལ་
དེའི་ཕྱོགས་དང་མཐུན་པའི་གནས་ངན་ལེན་དང་མ་འབྲལ་བའི་ཕྱིར་ཏེ། གལ་
ཏེ་དེ་ལ་སྡུག་བསྔལ་གྱི་དབང་བོ་སྤངས་པར་གྱུར་ན། བསམ་གཏན་གཉིས་པ་
དང༌། གནས་པའི་ཁྱད་པར་དམིགས་པར་མི་འགྱུར་བས་དེའི་ཕྱིར་མ་སྤངས་པ་
ཁོ་ནར་རིག་པར་བྱའོ། །ཞེས་གསུངས་པའི་ཕྱིར། དེ་བཞིན་དུ། ཉན་ས་དང་།
རྗེ་རེད་མདའ་བའི་ཀུན་བཏུས་དར་ཊཱི ཀ་སོགས་ལས་ཀྱང་གསུངས་པའི་ཞེས་་་་་་
ཟེར་རོ། །ཡང་མཁས་དབང་ལ་ལས། གཞུང་དེ་དག་གི་དགོངས་པ་ནི་བསམ་
གཏན་དང་པོ་ན་ཚོར་བ་སྡུག་བསྔལ་ཕྲ་མོ་ཡོད་ཀྱང་། དེ་ཚོར་བ་སྡུག་བསྔལ་གྱི་
དབང་བོ་མ་ཡིན་ཟེར་ན་ཆོག་པ་ལྟར་སྣང་ཡང་། དེ་འདྲའི་ཚོར་བ་སྡུག་བསྔལ་
ཕྲ་མོ་དེ་ཚོར་བ་བདེ་སྡུག་བཏང་སྙོམས་གསུམ་ལས་གང་དུ་འདོད་པ་བརྟག་་་་་་་
དགོས་ཞེས་གསུངས་པས་དཔྱད་པར་བྱའོ། ། །
ཡང་ཁ་ཅིག འགྱུར་བའི་སྡུག་བསྔལ་དེ་ལ། སྡུག་བསྔལ་གྱི་སྡུག་བསྔལ་
མེད་པར་ཐལ། གཞུང་ཕལ་ཆེ་བ་ན་དེའི་མཚན་གཞི་ཟག་བཅས་ཀྱི་ཚོར་བ་བདེ་
བའི་སྟེང་ནས་བཤད་པའི་ཕྱིར་ཟེར་བ་ལ། ཁ་ཅིག་དེ་མི་འཐད་དེ། དེ་ལ་དེ་
ཡོད་པར་ཐལ། གཞི་གང་ལ་བརྟེན་པས་ཟག་བཅས་ཀྱི་ཚོར་བ་བདེ་བ་རེ་ཞིག་
འབྱུང་བ་དེ་ཡང་འགྱུར་བའི་སྡུག་བསྔལ་ཡིན། གཞི་དེ་ཉིད་ལ་བརྟེན་དྲག་པ་
ལས་གྱུར་བའི་སྡུག་བསྔལ་ཡང་འགྱུར་བའི་སྡུག་བསྔལ་ཡིན་པའི་ཕྱིར། དེར་



· 334 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ཐལ། གཏན་ལ་དབབ་པའི་བསྡུ་བར། འགྱུར་བའི་སྡུག་བསྔལ་དེ་སྡུག་བསྔལ་གྱི་
རྣམ་པ་བཅུའི་ནང་ཚན་གྱི་ཀུན་སྦྱོར་གྱི་རྣམ་པར་བསྡུ་བར་གསུངས་པའི་སྐབས་་
ཀྱི་བསྡུ་བ་དེ་ཉིད་ལས། རྣམ་པ་བཅུ་བོ་དེ་དག་ལས་གང་གིས་འགྱུར་བའི་སྡུག་
བསྔལ་ཉིད་བསྡུས་ཤེ་ན། སྨྲས་པ། ཀུན་ཏུ་སྦྱོར་བའི་རྣམ་པས་བསྡུས་ཏེ།
འགྱུར་བའི་དབང་ལས་བྱུང་བའི་ཡིད་མི་བདེ་བ་ནི་འགྱུར་བའི་སྡུག་བསྔལ་ཉིད་་
དུ་བལྟ་བར་བྱའོ། །འགྱུར་བ་ཙམ་ཉིད་ནི་མ་ཡིན་ཏེ། ཞེས་གསུངས་པ་དང་།
ཡང་སྔར་གྱི་སྡུག་བསྔལ་བརྒྱད་ཀྱི་དྲུག་པ་སྡུག་པ་དང་བྲལ་བའི་སྡུག་བསྔལ་་་་་་
དང༌། བདུན་པ་འདོད་པ་བཙལ་ཏེ་མ་རྙེད་པའི་སྡུག་བསྔལ་གཉིས་འགྱུར་བའི་
སྡུག་བསྔལ་ཏུ་བསྡུས་པར། བསྡུ་བ་སོགས་ལས་གསུངས་པ་སྔར་དྲངས་ཤིང་།
དེ་གཉིས་ལ་སྡུག་བསྔལ་མཚན་ཉིད་པ་ཡོད་པར་ལམ་རིམ་ཆེན་མོར་གསུང་ཤིང་།
དེ་ཉིད་ལས། འདོད་པ་བཙལ་ཏེ་མ་རྙེད་པའི་སྡུག་བསྔལ་བསམ་པ་ལ་ཡང་ལྔ་
སྟེ། སྡུག་པ་དང་བྲལ་བ་དང་འདྲའོ། །འདོད་པ་བཙལ་ཏེ་མ་རྙེད་པ་ནི་སོ་ནམ་
བྱས་ཀྱང་སྟོན་ཐོག་མ་གྲུབ་པ་དང་། ཚོང་བྱས་ཀྱང་ཁེ་སྤོགས་མ་ཐོན་པ་སོགས་
ཏེ། གང་ལ་རེ་བ་འབད་ནས་བཙལ་ཡང་མ་རྙེད་པས་ཡི་ཆད་པའི་སྡུག་བསྔལ་
ལོ། །ཞེས་དང༌། ཀུན་མཁྱེན་གྱི་ལམ་རིམ་དམར་ཁྲིད་ལས་ཀྱང་། རྨ་འབྲས་ལ་
ཚྭ་ཆུས་རེག་པས་སྡུག་བསྔལ་ཆེར་སོང་བ་ལྟ་བུ་ནི་སྡུག་བསྔལ་གྱི་སྡུག་བསྔལ།
ཕྱིན་པས་ངལ་བ་ན་བསྡད་པས་བདེ་བ་ཙམ་འབྱུང་ཡང༌། བསྡད་ཡུན་རིང་བའི་
སྡུག་བསྔལ་ལྟ་བུ་ནི་འགྱུར་བའི་སྡུག་བསྔལ་ལོ། །ཞེས་གསུངས་པའི་ཕྱིར་ཞེས་
སོགས་སྤྲོའོ། གཞན་ཡང་། སྡུག་བསྔལ་གསུམ་པོ་རེ་རེ་ལ། ཁམས་གསུམ་ཀའི་
སས་བསྡུས་ཡོད་པར་ཐལ། འཁོར་བས་བསྡུས་པའི་ཚོར་བ་བདེ་བ་མཐའ་དག་
འགྱུར་བའི་སྡུག་བསྔལ་དང་། དེས་བསྡུས་པའི་ཚོར་བ་སྡུག་བསྔལ་མཐའ་དག་
སྡུག་བསྔལ་གྱི་སྡུག་བསྔལ་དང་། དེས་བསྡུས་པའི་ཚོར་བ་བཏང་སྙོམས་ཀུན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·335.
འདུ་བྱེད་ཀྱི་སྡུག་བསྔལ་དུ་གསུངས་ལ། དེ་ཡང་དེར་མ་ཟད་དེ་དག་དང་
མཚུངས་ལྡན་གྱི་སེམས་སེམས་བྱུང་རྣམས་དང༌། དེ་དག་གང་ལ་དམིགས་ནས་
སྐྱེ་བའི་ཡུལ་ཟག་བཅས་རྣམས་ཀྱང་སྡུག་བསྔལ་དེ་གསུངས་དུ་རིམ་བཞིན་་་་་་་
འཇོག་པར་གཞུང་ཆེན་མོར་རྣམས་སུ་གསུངས་པ་གང་ཞིག ཚོར་བ་དེ་གསུམ་
གྱི་ཡུལ་ཟག་བཅས་འདོད་པ་ནས་སྲིད་རྩེར་བར་དུ་ཡོད་པའི་ཕྱིར། གཉིས་པ་མ་
དང་པོ་གྲུབ་སྟེ། ཀུན་བཏུས་ལས། ཇི་ལྟར་སྡུག་བསྔལ་གྱི་སྡུག་བསྔལ་ཉིད་ཡིན།
སྡུག་བསྔལ་གྱི་སྡུག་བསྔལ་ཉིད་རྣམས་ནི་དུ་ཞིག་ཅིའི་ཕྱིར་སྡུག་བསྔལ་གྱི་སྡུག་་་་
བསྔལ་ཉིད་དུ་བརྟག་ཅེ་ན། སྡུག་བསྔལ་གྱི་ཚོར་བའི་རང་གི་མཚན་ཉིད་དང་།
སྡུག་བསྔལ་མྱོང་བར་འགྱུར་བའི་ཆོས་ཀྱི་རང་གི་མཚན་ཉིད་ཀྱིས་ཀྱང་སྡུག་་
བསྔལ་ཉིད་དུ་སྡུག་བསྔལ་གྱི་བལྟའོ། །ཞེས་དང་། དེའི་ཊཱིཀ་ལས། སྡུག་བསྔལ་
གྱི་ཚོར་བ་རང་གི་ནི། རང་གི་མཚན་ཉིད་ཀྱིས་སྡུག་བསྔལ་གྱི་སྡུག་བསྔལ་ཡིན་
ལ་སྡུག་བསྔལ་མྱོང་བར་འགྱུར་བའི་ཆོས་དབང་བོ་དང་དོན་རྣམས་དང་དེ་དང་་
མཚུངས་པར་ལྡན་པ་རྣམས་ནི་སྡུག་བསྔལ་མྱོང་བར་བྱེད་པའི་ཕྱིར་སྡུག་བསྔལ་་་
གྱི་སྡུག་བསྔལ་དུ་བལྟའོ། །ཞེས་དང་། འཇུག་པའི་འགྲེལ་བཤད་ལས་ཀྱང་།
ཚོར་བ་བདེ་བ་དང་སྡུག་བསྔལ་གྱི་རྒྱུར་འགྱུར་བའི་འདུ་བྱེད་རྣམས་ཀྱང་སྡུག་་་་
བསྔལ་གྱི་སྡུག་བསྔལ་དང་། འགྱུར་བའི་སྡུག་བསྔལ་ཉིད་ཀྱིས་སྡུག་བསྔལ་བ་དེ།
དེ་དག་གི་རྒྱུ་ཡིན་པས་སོ། །འདིས་འདུ་བྱེད་སྡུག་བསྔལ་ཀྱང་མཚོན་པར་བྱས་
ཏེ། ཞེས་སོགས་གསུངས་པ་དང༌། ལམ་རིམ་ཆེན་མོ་ལས་ཀྱང༌། ཕོལ་མིག་གམ་
འབྲས་ཤིན་ཏུ་ཚ་བ་དེ་ལ་ཆུ་བསིལ་བ་བཏབ་ན་བདེ་བར་སྣང་བ་ལྟ་བུ་ནི་འཁོར་
བ་རྣམས་ཀྱི་ཚོར་བ་བདེ་བ་སྟེ། ནས། དེ་ཡང་ཚོར་བ་དེ་ཁོ་ན་མིན་གྱི་དེ་དང་
མཚུངས་པར་ལྡན་པའི་སེམས་སེམས་བྱུང་གཞན་རྣམས་དང་། གང་ལ་དམིགས་
ནས་སྐྱེས་པའི་ཡུལ་ཟག་བཅས་རྣམས་ཀྱང་འགྱུར་བའི་སྡུག་བསྔལ་ལོ། །ཞེས་



336 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་། དེ་བཞིན་དུ་སྡུག་བསྔལ་གཞན་གཉིས་ལ་ཡང་། དེ་ཉིད་ལས། དེ་ཡང་
ཚོར་བ་གཅིག་པུ་མིན་པ་ནི་སྔར་ལྟར་རོ། །ཞེས་སོགས་རྒྱས་པར་གསུངས་པ་
དང༌། དབུ་མའི་ཡིག་ཆར་ཡང་། སྐབས་འདིའི་ཟག་བཅས་ཀྱི་བདེ་བ་དེ་ཚོར་བ་
ཁོ་ན་མིན་ལ་དེ་དང་མཚུངས་ལྡན་གྱི་སེམས་སེམས་བྱུང་ཡུལ་ཟག་བཅས་ཐམས་་
ཅད་དེའི་མཚན་གཞིར་འཇོག་པའི་ཕྱིར། དེར་ཐལ། དེ་རྣམས་ཟག་བཅས་
ཐམས་ཅད་བདེ་བ་དང་། འགྱུར་བའི་སྡུག་བསྔལ་གྱི་གཞི་མཐུན་ཡིན་པའི་ཕྱིར།
ཞེས་སོགས་ལམ་རིམ་ཆེན་མོ་ལྟར་དེ་དག་གི་མཚན་གཞི་རྒྱས་པར་བཤད་པའི་་་་
ཕྱིར་ཞེས་སོགས་ཟེར་ལ། འོན་ཀྱང་རྗེ་ཡབ་སྲས་ཀྱི་གཞུང་དུ་མ་དང་། ཀུན་
མཁྱེན་གྱི་ཡིག་ཆ་དུ་མར་ཡང་སྡུག་བསྔལ་དང་པོ་གཉིས་ངོ་བོའི་སྒོ་ནས་མི་འདྲ་་་
བ་དང་། སྡུག་བསྔལ་ཡིན་ན་འདོད་པས་སས་བསྡུས་ཡིན་པའི་ཁྱབ་པ་ལྟ་བུར་
ལན་མང་དུ་གསུངས་ཡོད་པས་བློ་ལྡན་རྣམས་ཀྱིས་དཔྱད་པར་བྱའོ། །
དྲི་བ། བདེན་བཞིའི་གོ་རིམ་སྟོན་ཚུལ་ལ་མི་འདྲ་བ་ཨེ་ཡོད།
ལན། ཡོད་དེ། ཡིག་ཆར། སྤྱིར་གོ་རིམ་ལ་བཤད་པའི་རིམ་པ་སེམས་
བསྐྱེད་དང་རིགས་ལྟ་བུ། ཞེས་པ་ནས། ལམ་ཐ་མར་བསྟན་པ་སྔར་ལྟར་རོ། །
ཞེས་གསུངས་པའི་ཕྱིར། ཞེས་གསུངས་པ་ལྟར། སྤྱིར་གོ་རིམ་ལ། རིགས་སད་པ་
སེམས་བསྐྱེད་ཀྱི་སྔོན་དུ་འགྲོ་དགོས་ཀྱང་། རྒྱན་ལས་སེམས་བསྐྱེད་དེའི་སྔོན་དུ་
གསུངས་པ་ལྟ་བུ་བཤད་པའི་རིམ་པ་དང་། ཡང་ཕྱིན་དྲུག་ལྟ་བུ་ནི། མདོ་སྡེ་
རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་དུ་གནས་ཕྱིར་དང་། །
རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་རྒྱུ་
འབྲས་དང་། དམན་མཆོག་དང༌། ངེས་དཀའ་སླ་གསུམ་ཀའི་དབང་དུ་བྱས་
པར་གསུངས་པ་སོགས་སྣ་ཚོགས་ཡོད་ལ། བདེན་བཞིའི་གོ་རིམ་ཡང་། སྐབས་
བཞི་བར། རྒྱུ་དང་ལམ་དང་སྡུག་བསྔལ་དང༌། །ཞེས་སོགས་དང༌། དེ་དོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·337.
འཆད་པར། འགྲེལ་ཆུང་དོན་གསལ་ལས། ཀུན་ནས་ཉོན་མོངས་པ་གཅིག་ཤོས་
ཀྱི་ཕྱོགས་ལ་བརྟེན་ནས་ཀུན་འབྱུང་བ་དང་ལམ་གྱི་བདེན་པ་དག་ནི་རྒྱུ་ཡིན་ལ།
སྡུག་བསྔལ་དང་འགོག་པའི་བདེན་པ་དག་ནི་འབྲས་བུ་ཡིན་པར་དོན་གྱིས་་་་་་་
བསྟན་པའི་ཕྱིར། ཞེས་པ་ལྟ་བུའི་སྐབས་ཁ་ཅིག་ཡོད་ཀྱང་། གཙོ་བོ་ནི་དགེ་སློང་
དག་འདི་ནི་སྡུག་བསྔལ་འཕགས་པའི་བདེན་པའོ། །འདི་ནི་ཀུན་འབྱུང་
འཕགས་པའི་བདེན་པའོ། །ཞེས་སོགས་མདོ་དང་ཀུན་བཏུས་གཉིས་བདེན་པ་
རྣམ་ངེས་ལས། བདེན་པར་རྣམ་པར་ངེས་པ་གང་ཞེ་ན། འཕགས་པ་བདེན་པ་
བཞི་བོ་དག་སྟེ། སྡུག་བསྔལ་དང་། ཀུན་འབྱུང་བ་དང༌། འགོག་པ་དང་ལམ་
མོ། །ཞེས་སོགས་བསྟན་བཅོས་ཕལ་མོ་ཆེར་རྒྱུ་འབྲས་ཀྱི་རིམ་པ་ལས་བཟློག་ཏེ་
གསུངས་པ་ཅིག་ཡིན་སྙམ་ན། མཛོད་ལས། དེ་དག་ཇི་ལྟར་མངོན་རྟོགས་རིམ། །
ཞེས་ཡུལ་ཅན་མངོན་རྟོགས་སྐྱེ་རིམ་དང་བསྟུན་པར་གསུངས་ཤིང་། དེའི་ཚུལ་
ནི། རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་
ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་
བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ། །ཞེས་པ་ལྟར་
སྡུག་བསྔལ་ནད་དང་འདྲ་བར་ཤེས་པ་ན་དེ་དང་འབྲལ་དགོས་པའང་ཤེས་པར་
འགྱུར་ལ། དེའི་ཚེ་དེ་ཡང༌། གང་ཕྱིར་དེ་ལྟར་རྒྱུ་གནས་ན། །འབྲས་ལོགས་
གཟིགས་པ་མེད་ཕྱིར་རོ། །ཞེས་པའི་ཚུལ་གྱིས་རྒྱུ་ལོག་པ་ལ་ལྟོས་པར་མཐོང་
ནས། རྒྱུ་ཀུན་འབྱུང་སྤོང་འདོད་སྐྱེ་ཞིང༌། རྒྱུའི་རྩ་བ་ངོས་ཟིན་ནས་དེའི་ཞེན་
ཡུལ་ཁེགས་པ་ན། དེ་གཞི་མེད་པས་སྤོང་ནུས་སུ་ཤེས་ཏེ། འགོག་པ་མངོན་དུ་བྱ་
འདོད་སྐྱེའོ། །དེ་ལྟར་སྤོང་དགོས་ཤིང་རང་གིས་ཀྱང་སྤོང་ནུས་པར་མཐོང་བ་ན།
དེ་སྤོང་བའི་ཐབས་ལ་འཇུག་པ་ནི་དཔྱོད་ལྡན་སྤྱིའི་ལམ་སྲོལ་ཡིན་པས་ལམ་་་་་་་
བདེན་བཞི་བར་བསྟན་ཏོ། །དེ་ལྟར་ན་སྡུག་བདེན་དང་པོར་བསྟན་པ་འདི་ནི་



• 338 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
གསར་རྟོགས་ཀྱི་སྐབས་སུ་མ་ཟད། ལས་དང་པོ་བས་ཐོག་མར་བློ་སྦྱོང་བའི་
སྐབས་སུ་ཡང་ཉམས་ལེན་གྱི་གནད་ཁྱད་པར་ཅན་ཡོད་པས་མན་ངག་བླ་ན་མེད་
པ་ཡིན་ཏེ། ལམ་རིམ་ལས། སྟོན་པས་རྒྱུ་འབྲས་ཀྱི་རིམ་པ་ལས་བཟློག་སྟེ་
གསུངས་པ་ལ་ནི་ཉམས་ལེན་གྱི་གནད་ཆེན་པོ་ཡོད་པས། ཞེས་གསུངས་པའི་
ཕྱིར་རོ། །
ཚུལ་འདི་དག་ཞིབ་ཏུ་ཤེས་འདོད་པ་དག་གིས་བདེན་བཞིའི་རྣམ་བཞག་་་་
ལས། ཚུལ་དེ་ཅུང་ཟད་ཞིབ་ཏུ་བཤད་ན་འདི་ཡིན་ཏེ། ཞེས་པ་ནས། དེ་དག་
གིས་བསྡུ་བའི་ལུང་གི་དོན་ཡང་ལེགས་པར་བཤད་པ་ཡིན་ནོ། །ཞེ་གསུངས་པ་
ལ་བལྟ་བར་བྱའོ། ། །
སྐབས་འདིའི་བདེན་པའི་རྣམ་པ་བཅུ་དྲུག་པོ་དེ་དག་རྟོགས་པའི་རིམ་པ་་་་
ནི། །བདེན་བཞིའི་ནང་ནས་སྡུག་བདེན་ནི་མཚན་ཉིད་མི་འདྲ་བའི་བདེན་པ་
དང༌། གཞན་གསུམ་ནི་མཚན་ཉིད་འདྲ་བའི་བདེན་པ་གང་ཞིག་མཚན་ཉིད་
འདྲ་མི་འདྲ་ནི་རིམ་བཞིན་རང་མཚན་ཁོ་ན་དང་རང་སྤྱིའི་མཚན་ཉིད་གཉིས་ཀྱི་
སྒོ་ནས་ཤེས་དགོས་པའི་དོན་ཡིན། མཚན་ཉིད་མི་འདྲ་བའི་བདེན་པའི་རྣམ་པ་
རྣམས་དངོས་ཤུགས་ཅི་རིགས་པའི་སྒོ་ནས་ཅིག་ཆར་དང་། མཚན་ཉིད་མི་འདྲ་
བའི་བདེན་པའི་རྣམ་པ་རྣམས་རིམ་ཅན་དུ་རྟོགས་དགོས་པའི་ཕྱིར་ཏེ། བསྡུ་བ་
ལས། སྡུག་བསྔལ་གྱི་བདེན་པ་ནི་མཚན་ཉིད་གཉིས་ཀྱིས་ཡོངས་སུ་ཤེས་པར་བྱ་
སྟེ། རང་གི་མཚན་ཉིད་དང་། སྤྱིའི་མཚན་ཉིད་ཀྱིས་སོ། །དེ་ལས་གཞན་པ་དག་
ནི་རང་གི་མཚན་ཉིད་ཁོ་ནས་ཏེ། ཞེས་སོགས་དང་། དེ་ལ་བདེན་པ་མངོན་པར་
རྟོགས་པ་ནི། བདེན་པ་མཚན་ཉིད་མི་འདྲ་བ་དག་ལ་ཤེས་པ་འབྱུང་བའི་གོ་
རིམ་གྱིས་འབྱུང་ངོ༌། །ཞེས་སོགས་དང་། རྣམ་འགྲེལ་ལས་ཀྱང་། སྟོང་ཉིད་ལྟ་
བས་གྲོལ་འགྱུར་གྱི། །བསྒོམ་པ་ལྷག་མ་དེ་དོན་ཡིན། །དེ་ཕྱིར་མི་རྟག་ལས་སྡུག་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
339.
བསྔལ། །སྡུག་བསྔལ་ལས་ནི་བདག་མེད་གསུངས། །ཞེས་གསུངས་པའི་ཕྱིར། དེ་
ལ་ཁ་ཅིག སྟོང་བདག་མེད་གཉིས་རྟོགས་པའི་སྔ་རོལ་ཏུ་གཞན་བཅུ་བཞི་
རྟོགས་དགོས་ཏེ། ། དེ་གཉིས་རྟོགས་པའི་བློ་ནི་གྲོལ་ལམ་དངོས་གཞི་དང་།
གཞན་བཅུ་བཞི་རྟོགས་པའི་བློ་ནི་སྨིན་ལམ་ཡིན་པའི་ཕྱིར་ཏེ། ཁྱོད་ཀྱིས་དྲངས་
མ་ཐག་པའི་རྣམ་འགྲེལ་གྱི་ལུང་དེའི། གྲོལ་འགྱུར་གྱིས། ཞེས་དང་། དེ་དོན་
ཡིན། ཞེས་པའི་དོན་གྲུབ་པའི་ཕྱིར། ཁྱབ་པ་ཡང་ཡོད་དེ། གྲོལ་ལམ་དངོས་སྐྱེ་
བ་ལ་དེའི་སྨིན་ལམ་སྔོན་དུ་འགྲོ་དགོས་པའི་ཕྱིར་ཟེར། ་་རང་
དེ་ལ་ཡང་ཁ་ཅིག་རྟོགས་རིམ་དེ་མི་འཐད་པར་ཐལ། ལུང་དེའི་སྟོང་ཉིད་
ཀྱི་ལྟ་བ་དེ་སྡུག་བདེན་གྱི་སྟོང་བདག་མེད་ལ་བྱེད་ན་དེ་ལྟར་འཐད་ཀྱང་། དེ་དེ་
ལ་བྱེད་མི་རིགས་ཕྱིར། དེར་ཐལ། དེ་བདག་འཛིན་ལྷན་སྐྱེས་ཀྱི་ཞེ་ཡུལ་བཀག་
པའི་བདག་མེད་ཕྲ་མོ་རྟོགས་པའི་ལྟ་བ་ལ་བྱེད་དགོས་པའི་ཕྱིར་ཏེ། སྟོང་བདག་
མེད་ནི་བདག་འཛིན་ཀུན་བཏགས་ཀྱི་ཞེན་ཡུལ་བཀག་ཙམ་ཡིན་ཞིང་། དེ་
གཉིས་འགོག་བདེན་གྱི་ཡང་སྔོན་དུ་རྟོགས་དགོས་པའི་ཕྱིར། དེར་ཐལ། འགོག་
བདེན་རྟོགས་པ་ལ་འཁོར་བའི་རྩ་བ་བདག་འཛིན་སྤོང་ནུས་སུ་རྟོགས་དགོས།
དེ་རྟོགས་པ་ལ་དེ་ལ་གནོད་བྱེད་ཡོད་ཚུལ་ཤེས་དགོས། དེ་ལ་ངེས་བཟུང་བ་
ལྟར་མེད་ཚུལ་ཤེས་དགོས་པའི་ཕྱིར་ཟེར་ཏེ། འདིས་སྔ་མ་དེ་ཁེགས་མོད། འོན་
ཀྱང་། འགོག་བདེན་རྟོགས་ཁ་མའི་གང་ཟག་ཆོས་ཅན། འཁོར་བའི་རྩ་བའི་
གྱུར་བའི་བདག་འཛིན་གྱི་ཞེན་ཡུལ་མ་ཁེགས་པར་ཐལ། ཆོས་ཅན་དེ་ཡིན་པའི་
ཕྱིར། འདོད་མི་ནུས་ཏེ། དེ་ལ་རིགས་པའི་གནོད་བྱེད་མཐོང་ནས་ངེས་བཟུང་
བ་ལྟར་དུ་མི་འཐད་པར་རྟོགས་པའི་གང་ཟག་ཡིན་པའི་ཕྱིར། རྟགས་ཁས།
བྱས་པ་ལ་ཁོ་ན་རེ། སྐྱོན་དེ་མེད་དེ། དེས་དེ་འདྲའི་བདག་འཛིན་གྱི་ཞེན་ཡུལ་
ཁེགས་ཀྱང་བདག་འཛིན་ལྷན་སྐྱེས་ཀྱི་ཞེན་ཡུལ་མ་ཁེགས་པའི་ཕྱིར་ཟེར་ན། དེ་



• 340 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པདང་མི་འཐད་པར་ཐལ། དེ་འདྲའི་བདག་འཛིན་ལ་ལྷན་སྐྱེས་དགོས་པའི་ཕྱིར་
ཏེ། ལམ་རིམ་ལས། ཀུན་བཏགས་ཀྱི་མ་རིག་པ་ནི་གྲུབ་མཐའ་སྨྲ་བ་དེ་དག་ཁོ་
ན་ལ་ཡོད་པས་འཁོར་བའི་རྩ་བར་མི་འཐད་པས། ཞེས་གསུངས་པའི་ཕྱིར། །
གཞན་ཡང་། འདིའི་སྟོང་བདག་མེད་གཉིས་ཀུན་བཏགས་ཀྱི་ཞེན་ཡུལ་
བཀག་ཙམ་ལ་བྱེད་པ་བཀག་ཟིན་ལ། གཞན་བཅུ་བཞི་རྟོགས་པའི་ལམ་རྣམས།
སྒོམ་པ་ལྷག་མ་དེ་དོན་ཡིན། །ཞེས་པའི་དངོས་བསྟན་གྱི་སྨིན་ལམ་དུ་བྱེད་པ་
ཡང་མི་འཐད་པར་ཐལ། ལུང་འདིའི་རྣམ་པ་ལྷག་མ་མི་རྟག་སྡུག་བསྔལ་གཉིས་
ཙམ་ལ་བྱེད་དགོས་པའི་ཕྱིར། དེར་ཐལ། དེ་ལྟར་ལུང་འདིའི་བཤད་བྱ་རྩ་བའི་
མདོ་རྩ་འགྲེལ་ཀུན་གྱིས་འགྲུབ་པའི་ཕྱིར་ཏེ། འདིའི་རྩ་བའི་མདོ་ལས། གང་མི་
རྟག་པ་དེ་སྡུག་བསྔལ་བ་རྣམ་པར་འགྱུར་བའི་ཆོས་ཅན་ལགས་སོ། །དེ་ལ་འདི་
ནི་ངའིའོ། །འདི་ནི་ང་ཡིན་ནོ། །འདི་ནི་ངའི་བདག་ཡིན་ནོ་ཞེས་བྱ་བར་མི་རུང་
ངོ༌། །ཞེས་དང། རྩ་བའི་ལུང་དང་དེའི་འཕྲོ་དེ་མ་ཐག་ཏུ། དེའི་ཕྱིར་ཞེས་དང་།
གསུངས་ཞེས་པས་ཀྱང་འགྲུབ་ལ། རྒྱུ་མཚན་དེས་ཊཱིཀ་ཆེན་གཉིས་ཀར་ཡང་
བསྒོམ་པ་ལྷག་མ་ཞེས་པའི་ཐད་དུ་འདུས་བྱས་མི་རྟག་པར་རྟོགས་པ་དང་།
ཟག་བཅས་སྡུག་བསྔལ་དུ་རྟོགས་པ་གཉིས་ལས་མ་གསུངས་པའི་ཕྱིར། །
གཞན་ཡང་། ཁྱོད་ཀྱིས་སྡུག་བདེན་གྱི་སྟོང་བདག་མེད་གཉིས་བདག་མེད་
རགས་པ་ཁོ་ནར་བྱེད་པ་ཡང་མི་འཐད་པར་ཐལ། དེའི་སྟོང་བ་ལ་བར་ཆད་
མེད་ལམ་གྱི་འཛིན་སྟངས་སུ་བྱ་རྒྱུའི་བདག་མེད་ཅིག་ཡོད་ཅིང་། དེ་འདྲའི་
བདག་མེད་ལ་བདག་འཛིན་ལྷན་སྐྱེས་ཀྱི་ཞེན་ཡུལ་བཀག་ཙམ་ཞིག་དགོས་པའི་་་
ཕྱིར་ཏེ། ཀུན་བཏུས་དར་ཊཱི ཀ་ལས། སྟོང་བ་ནི་གང་ཞིག་མངོན་སུམ་དུ་རྟོགས་
ནས་ཉོན་སྒྲིབ་སྤོང་ནུས་པའི་གང་ཟག་གི་བདག་མེད་ཡིན་ལ། ཞེས་གསུངས་
པའི་ཕྱིར། ཡང་ཁོ་ན་རེ། ངེད་ཀྱི་དམ་བཅའ་འཐད་པར་ཐལ། རྒྱལ་ཚབ་རྗེའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:341 .
ཚད་མའི་བརྗེད་བྱང་ལས། རྣམ་པ་ལྷག་མ་རྣམས་ནི་བདག་མེད་རྟོགས་པའི་
ཤེས་རབ་བསྐྱེད་པའི་ཐབས་ཀྱི་རྒྱུར་ཡོངས་སུ་སྦྱོང་བྱེད་ཀྱི་ཡན་ལག་ཡིན་ཏེ།
ཀུན་འབྱུང་སོགས་ལ་ཕྱིན་ཅི་ལོག་ཏུ་སྒྲོ་འདོགས་པའི་སྒྲོ་འདོགས་བསལ་ནས་་་་
བདག་མེད་གོམས་པར་བྱེད་པའི་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ།
སྟོང་ཉིད་ལྟ་བས་གྲོལ་འགྱུར་གྱི། །ཞེས་པའི་དངོས་བསྟན་གྱི་བདག་མེད་པའི་ལྟ་
བ་རྙེད་པ་ལ། དེའི་སྔོན་དུ་ཀུན་འབྱུང་ལ་བརྟེན་པའི་ལོག་འཛིན་རྣམས་བསལ་
དགོས་པ་དངོས་སུ་བཤད་ཅིང་། འགོག་ལམ་ལ་བརྟེན་པའི་དེ་རྣམས་བསལ་
དགོས་པ་ཡང་སོགས་སྒྲས་འཕངས་པའི་ཕྱིར་ཟེར་ནའང་། སྐྱོན་མེད་དེ། སོགས་
སྒྲ་སྨོས་ཙམ་གྱིས་འགོག་ལམ་སྡུད་དགོས་དོན་མེད་ལ། དེ་ལ་ཀུན་འབྱུང་ལ་སྒྲོ་
འདོགས་བསལ་དགོས་པར་གསུངས་པ་ནི། སྡུག་བསྔལ་རྒྱུ་མེད་དུ་འཛིན་པ་
སོགས་ནི་ཀུན་འབྱུང་ལ་བརྟེན་པའི་སྒྲོ་འདོགས་ཡིན་པས། གོང་དུ་དེ་དག་གི་
ཞེན་ཡུལ་བཀག་ཚེ་རྣམ་འགྲེལ་ལས། རེས་འགའ་བ་ཉིད་ཡིན་པས་ན། །སྡུག་
བསྔལ་འདི་རྒྱུ་བཅས་ཉིད་འགྲུབ། །ཅེས་པའི་དངོས་ཟིན་དང་སྦྱར་ཏེ། རེས་
འགའ་སྐྱེ་བའི་རྟགས་སོགས་ཀྱིས་འགོག་ཚུལ་བཤད་པ་ཡང་བདག་མེད་ངེས་་་་་
པའི་ཕྱོགས་ཆོས་སྒྲུབ་པའི་ཡན་ལག་ཏུ་འགྱུར་བའི་དོན་ཡིན་པའི་ཕྱིར་ཏེ།
བརྗེད་བྱང་དེ་ཉིད་ལས། མི་རྟག་པ་དང་སྡུག་བསྔལ་གཉིས་ངེས་དགོས་པར་
གསུངས་པ་ནི། སྔར་བཤད་པ་ལྟར་བདག་མེད་ངེས་པའི་ཕྱོགས་ཆོས་བསྒྲུབ་
པའི་ཡན་ལག་ཏུ་འགྱུར་བ་ལ་དགོངས་པ་ཡིན་ཞིང་། རྣམ་པ་ལྷག་མ་རྣམས་
བདག་མེད་པའི་རྣམ་པ་སྦྱོང་བྱེད་དུ་བཤད་པའི་དོན་ཡང་དེ་ཉིད་ཡིན་ཏེ་འཆད་
པར་འགྱུར་རོ། །ཞེས་གསུངས་པའི་ཕྱིར་རོ། །
སྐབས་འདིར་ཁ་ཅིག་བདེན་བཞིའི་ཁྱད་ཆོས་མི་རྟག་སྡུག་བསྔལ་སོགས་་་་་
བཞི་ཚན་བཞི་བོ་དེ། བདེན་པ་རང་རང་གི་རང་གི་མཚན་ཉིད་མ་ཡིན། སྤྱིའི་



:342 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཚན་ཉིད་མ་ཡིན་པའི་ཕྱིར། དང་པོ་མ་གྲུབ་ན། དེ་རྣམས་དེ་དག་གི་རང་གི་
མཚན་ཉིད་མ་ཡིན་པར་ཐལ། སྡུག་བདེན་གྱི་ཁྱད་ཆོས་མི་རྟག་སོགས་བཞི་སྡུག་
བདེན་གྱི་རང་གི་མཚན་ཉིད་མ་ཡིན། བདེན་པ་ཕྱི་མ་གསུམ་གྱི་ཡང་དེ་རྣམས་
དེ་དག་གི་རང་གི་མཚན་ཉིད་མ་ཡིན་པའི་ཕྱིར། དང་པོར་དེར་ཐལ། དེ་དག་
སྡུག་བདེན་གྱི་སྤྱིའི་མཚན་ཉིད་ཡིན་པའི་ཕྱིར། ཀུན་བཏུས་ལས། སྡུག་བསྔལ་གྱི་
བདེན་པའི་སྤྱིའི་མཚན་ཉིད་གང་ཞེ་ན། མི་རྟག་པ་ཉིད་ཀྱི་མཚན་ཉིད་དང་།
སྡུག་བསྔལ་བའི་མཚན་ཉིད་དང་། སྟོང་བའི་མཚན་ཉིད་དང༌། བདག་མེད་
པའི་མཚན་ཉིད་དོ། །ཞེས་དང་། མཛོད་འགྲེལ་ལས་ཀྱང་། དེ་དག་རང་གི་
མཚན་ཉིད་ནི་རང་གི་ངོ་བོ། སྤྱིའི་མཚན་ཉིད་ནི་འདུས་བྱས་རྣམས་མི་རྟག་པ་
དང༌། ཟག་པ་དང་བཅས་པ་རྣམས་སྡུག་བསྔལ་བ་ཉིད་དང༌། ཆོས་ཐམས་ཅན་
སྟོང་བ་ད་ང། བདག་མེད་པ་ཉིད་དག་གོ །ཞེས་གསུངས་པའི་ཕྱིར། ཡང་མི་
རྟག་སོགས་བཞི་བོ་དེ་སྡུག་བདེན་གང་གི་སྟེང་དུ་འཇོག་ཀྱང་དེ་དག་གི་སྤྱིའི་་་་་
མཚན་ཉིད་དང་། མི་རྟག་པ་འདུས་བྱས་ཐམས་ཅད་ཀྱི་སྤྱིའི་མཚན་ཉིད་དང་།
སྟོང་བདག་མེད་གཉིས་ཆོས་གང་གི་སྟེང་དུ་འཇོག་ཀྱང་དེ་དག་གི་སྤྱིའི་མཚན་་་་
ཉིད་དུ་འཇོག་དགོས་པའི་ཕྱིར། དེ་ལྟར་འཇུག་པའི་འགྲེལ་བཤད་ལས། དེ་ལ་
ལུས་དྲན་པ་ཉེ་བར་བཞག་པ་ནི་ལུས་ལ་རང་དང་སྤྱིའི་མཚན་ཉིད་ཀྱི་སྒོ་ནས་་་་་
སྤྱོད་པར་བྱེད་པའོ། །དེ་ལ་ལུས་ཀྱི་རང་གི་མཚན་ཉིད་ནི་འབྱུང་བ་དང་འབྱུང་
བ་ལས་གྱུར་བ་ཉིད་ཀྱི་མཚན་ཉིད་དོ། །སྤྱིའི་མཚན་ཉིད་ནི་མི་རྟག་ཉིད་སོགས་
པའོ། །ཚོར་བ་དྲན་པ་ཉེ་བར་བཞག་པས་ནི་ཚོར་བ་ལ་རང་དང་སྤྱིའི་མཚན་
ཉིད་ཀྱི་སྒོ་ནས་སྤྱོད་པའོ། །དེ་ལ་སེམས་ཀྱི་རང་གི་མཚན་ཉིད་ནི་ཡུལ་ལ་སོ་སོར་
རིག་པའོ། །སྤྱིའི་མཚན་ཉིད་ནི་མི་རྟག་པ་ཉིད་ལ་སོགས་པའོ། །ཆོས་དྲན་པ་ཉེ་
བར་བཞག་པས་ཆོས་ལ་རང་དང་སྤྱིའི་མཚན་ཉིད་ཀྱི་སྒོ་ནས་སྤྱོད་པའོ། །དེ་ལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·343 .
ཆོས་ནི་འདུ་ཤེས་དང་། འདུ་བྱེད་ཀྱི་ཕུང་བོ་དང༌། རྣམ་པར་རིག་བྱེད་མ་ཡིན་
པ་དང་། ནམ་མཁའ་དང་། སོ་སོར་བརྟག་པའི་འགོག་པ་དང༌། སོ་སོར་བརྟག་
པ་མ་ཡིན་པའི་འགོག་པའོ། །དེ་རྣམས་ཀྱི་རང་གི་མཚན་ཉིད་ནི། མཛོད་ལས་
ཤེས་པར་བྱའོ། །སྤྱིའི་མཚན་ཉིད་ནི་འདུས་བྱས་རྣམས་ཀྱི་མི་རྟག་པ་ཉིད་དང༌།
ཆོས་ཐམས་ཅད་ཀྱི་སྟོང་བ་དང་། བདག་མེད་པ་ཉིད་དོ། །ཞེས་དང་། རྣམ་
བཤད་ལས་ཀྱང་། རང་གི་མཚན་ཉིད་ལུས་མི་གཙང་སོགས་དང་། སྤྱིའི་མཚན་
ཉིད་མི་རྟག་སོགས་དང༌། བདེན་པས་སྟོང་བ་ཞེས་སོགས་གསུངས་པ་དང་།
བསམ་གཟུགས་ཆེན་མོ་ལས་ཀྱང་། ལུས་སོགས་བཞིའི་དྲན་པ་ཉེར་བཞག་རེ་རེ་
ལའང་རང་སྤྱིའི་མཚན་ཉིད་གཉིས་སུ་དཔྱད་དེ་ལྷག་མཐོང་བསྒོམས་པས་སྤྱིའི་་་་
མཚན་ཉིད་མི་རྟག་སྡུག་བསྔལ་སྟོང་བདག་མེད་བཞིར་དཔྱད་དེ་ལྷག་མཐོང་་་་་་
སྒོམ་རྒྱུ་ཡོད་པའི་ཕྱིར། ཞེས་གསུངས་པའི་ཕྱིར། །
གཉིས་པ་དེར་ཐལ། ཀུན་འབྱུང་བདེན་པའི་རྒྱུ་སོགས་བཞི་ཀུན་འབྱུང་
བདེན་པའི་སྤྱིའི་མཚན་ཉིད་དང་། འགོག་ལམ་གཉིས་ཀྱི་ཁྱད་ཆོས་བརྒྱད་པོ་དེ་
རྣམས་ཀྱང་དེ་དག་གི་སྤྱིའི་མཚན་ཉིད་ཡིན་པའི་ཕྱིར། རྗེ་རེད་མདའ་བའི་ཀུན་
བཏུས་ཊཱིཀ་ཆེན་ལས། དེ་ལྟར་མཚན་གཞི་བསྟན་ནས། ཀུན་འབྱུང་གི་བདེན་
པའི་སྤྱིའི་མཚན་ཉིད་བསྟན་པར་བཞེད་ནས་རྒྱུའི་མཚན་ཉིད་དང༌། ཞེས་པ་ལ་
སོགས་པ་གསུངས་པས་སོ། །ཞེས་དང་། འགོག་ལམ་གཉིས་ལ་དེ་བཞིན་དུ་
གསུངས། ཀུན་བཏུས་དར་ཊཱིཀ་ལས། གཉིས་པ་སྤྱིའི་མཚན་ཉིད་བཤད་པ་ལས་
གཉིས། དབྱེ་བ་དང་སོ་སོའོ་མཚན་ཉིད་བཤད་པའོ། །དང་པོ་ནི་དེ་དག་མདོར་
བསྡུས་ན། བཞི་སྟེ། ཀུན་འབྱུང་གི་རང་བཞིན་བཞིར་ཤེས་པར་བྱ་སྟེ། རྒྱུའི་
མཚན་ཉིད་སོགས་རྣམ་པ་བཞི་ཡོད་པའི་ཕྱིར། ཞེས་དང་། འགོག་ལམ་གཉིས་
ལ་ཡང་དེ་བཞིན་དུ་གསུངས། ཀུན་བཏུས་དཀའ་འགྲེལ་ལས་ཀྱང་གཉིས་པ་



• 344 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སྤྱིའི་མཚན་ཉིད་བཤད་པ་ཡོད་དེ། དེ་དག་མདོར་བསྡུས་ན་ཀུན་འབྱུང་བདེན་
པའི་མཚན་ཉིད་རྣམ་པ་བཞིར་རིག་པར་བྱ་སྟེ། ཞེས་སོགས་ཀྱིས་རྒྱུ་ཀུན་འབྱུང་
རྐྱེན་རབ་སྐྱེའི་རྣམ་པ་བཞིར་གསུངས་པའི་ཕྱིར། ཞེས་དང༌། དེ་བཞིན་དུ་
བདེན་པ་ཕྱི་མ་གཉིས་ལ་ཡང་སྦྱར་ནས་སྤྱིའི་མཚན་ཉིད་དུ་གསུངས་པའི་ཕྱིར།
ཞེས་འགྲུབ་བམ།
ཡང་རྩ་རྟག་གཉིས་པ་མ་གྲུབ་སྟེ། ཁྱད་ཆོས་དེ་རྣམས་བདེན་པ་དེ་དག་གི་
སྤྱིའི་མཚན་ཉིད་ཟེར་ན་ཡང་། དེ་ལྟར་མ་ཡིན་པར་ཐལ། མི་རྟགས་སོགས་བཞི་
ཚན་བཞི་བོ་བདེན་པ་རང་རང་གི་རང་གི་མཚན་ཉིད་ཡིན་པའི་ཕྱིར། དེར་ཐལ།
སྡུག་བདེན་གྱི་ཁྱད་ཆོས་མི་རྟག་སོགས་བཞི་བོ་སྡུག་བདེན་གྱི་རང་གི་མཚན་ཉིད་
ཡིན་པ་གང་ཞིག་བདེན་པ་གཞན་གསུམ་གྱི་ཁྱད་ཆོས་དེ རྣམས་བདེན་པ་དེ་དང་
དེའི་རང་གི་མཚན་ཉིད་ཡིན་པའི་ཕྱིར། དང་པོ་གྲུབ་སྟེ། སྡུག་བདེན་ལ་སྦྱར་
བའི་གཞི་ཤེས་ཀྱི་རྣམ་པ་ལྔ་བའི་སྐབས་ཀྱི་གསེར་ཕྲེང་ལས། སྔ་མ་བཞི་རང་གི་
ངོ་བོ་དང་ཐ་མ་ནི་བཞི་ཁའི་ངོ་བོ་ཡིན་ཅིང་། ཐམས་ཅད་ལ་ཁྱབ་པས་རང་དང་
སྤྱིའི་མཚན་ནོ། །ཞེས་དང་། དེ་བཞིན་དུ་སྐབས་བཞི་བའི་ཡིག་ཆར་ཡང་
གསུངས་པའི་ཕྱིར། རྗེ་གུང་ཐང་པའི་སྦས་དོན་ཀུན་གསལ་ལས་ཀྱང་། སྡུག་
བདེན་གྱི་རྣམ་པ་ལྔ་ནི། མི་རྟག་སོགས་བཞི་ནི་རང་གི་མཚན་ཉིད་དང་། ལྔ་བ་
ནི་སྤྱིའི་མཚན་ཉིད་ཡིན་ལ། ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་
སྟེ། རྒྱུ་དང་ཀུན་འབྱུང་སོགས་བཞི་ཚན་གསུམ་པོ་དེ། བདེན་པ་གཞན་གསུམ་
གྱི་རང་རང་གི་མཚན་ཉིད་ཡིན་པར་གཏན་ལ་དབབ་པའི་བསྡུ་བ་ལས་གསུངས་་
པའི་ཕྱིར། དེ་ཉིད་ལས། འདི་ལྟར་སྡུག་བསྔལ་གྱི་བདེན་པ་ནི་མཚན་ཉིད་
གཉིས་ཀྱིས་ཡོངས་སུ་ཤེས་པར་བྱ་བ་དེ་ཡང་དེའི་རང་གི་མཚན་ཉིད་ཡིན་ལ།
འགོག་པའི་བདེན་པ་ལ། འགོག་པ་ལ་སོགས་པའི་རྣམ་པ་དག་གིས་ཡོངས་སུ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 345.
ཤེསཔར་བྱ་བ་དེ་ཡང་དེའི་རང་གི་མཚན་ཉིད་ཡིན་ནོ། །ལམ་གྱི་བདེན་པ་ལ་
སོགས་པའི་རྣམ་པ་དག་གིས་ཡོངས་སུ་ཤེས་པར་བྱ་བ་དེ་ཡང་དེའི་རང་གི་་་་་་་
མཚན་ཉིད་ཡིན་ཏེ། ཞེས་གསུངས་པའི་ཕྱིར། ཞེས་སོགས་ཟེར་བས་དཔྱད་པར་
འཚལ། །
ཡང་སྐབས་འདིར་མཁས་དབང་ལ་ལས། ། སྡུག་བདེན་གྱི་རྣམ་པ་བཞི་ལ་
རང་དང་སྤྱིའི་མཚན་ཉིད་གཉིས་ཡོད་པར་བསྡུ་བ་ལས་གསུངས་པ་དེ་ལ་ཡང་་་་
བཤད་ཚུལ་དུ་མ་ཡོད་དེ། ཞེས་སོགས་གྲུབ་ཚུལ་ཡོད། ཀུན་བཏུས་ཊིཀ་ཆེན་
དང༌། མཁས་གྲུབ་ཀྱི་རྟོགས་དཀའི་སྣང་བ་རྣམས་སུ་སྡུག་བསྔལ་གྱི་རྣམ་པ་
གཅིག་བུ་རང་གི་མཚན་ཉིད་དང༌། གཞན་གསུམ་སྤྱིའི་མཚན་ཉིད་དུ་གསུངས།
ཀུན་བཏུས་དར་ཊཱིཀ་དུ་མི་རྟག་པ་དང་སྡུག་བསྔལ་བ་གཉིས་རང་གི་མཚན་ཉིད་
དང༌། སྟོང་བདག་མེད་གཉིས་སྤྱིའི་མཚན་ཉིད་དུ་གསུངས་པ་ཡིན་ནོ། །དེས་ན་
རང་སྤྱིའི་མཚན་ཉིད་འཇོག་ཚུལ་ནི། མཚན་ཉིད་དུ་འཇོག་རྒྱུའི་གཞི་དེ་ཉིད་
བདེན་པ་གཞན་ནམ་ཆོས་གཞན་དང་ཐུན་མོང་ཡིན་མིན་སྒོ་ནས་འཇོག་ཚུལ་་་་་
དང༌། ཡང་གཞི་དེ་ཉིད་དོན་དེའི་གསལ་བ་བྱེ་བྲག་རྣམས་ལ་ཐུན་མོང་དུ་རྗེས་
སུ་འགྲོ་བ་དང་མི་འགྲོ་བའི་སྒོ་ནས་རང་སྤྱིའི་མཚན་ཉིད་འཇོག་ཚུལ་གཉིས་་་་་་་
སོགས་ཡོད་དེ། དང་པོ་ནི། རྟོགས་དཀའི་སྣང་བ་ལས། དེ་དག་ལས་གཉིས་པ་
རང་གི་མཚན་ཉིད་དང་། གཞན་གསུམ་སྤྱིའི་མཚན་ཉིད་དེ། བདེན་པ་གཞན་
དང་ཐུན་མོང་མ་ཡིན་པའི་བྱེ་བྲག་གོ །ཞེས་གསུངས། །
འཇོག་ཚུལ་གཉིས་པ། བསྡུ་བ་ལས། དེ་ལ་གཟུགས་ཀྱི་རང་གི་མཚན་ཉིད་
ནི་མདོར་བསྡུས་ན་དྲང་བའི་གཟུགས་དང་། དྲང་བས་གཟུང་བའི་གཟུགས་
དང༌། ཡིད་ཀྱིས་གཟུང་བའི་གཟུགས་སོ། །སྤྱིའི་མཚན་ཉིད་ནི་གཟུགས་སུ་རུང་
བའི་མཚན་ཉིད་དོ། །ཞེས་དང་། དེ་ཉིད་ལས། ཡང་མདོར་བསྡུས་ན་གཟུགས་



• 346 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཀྱི་ཕུང་བོའི་མཚན་ཉིད་ནི་རྣམ་པ་དྲུག་ཡོད་པར་རིག་པར་བྱ་སྟེ། རང་གི་
མཚན་ཉིད་དང༌། སྤྱིའི་མཚན་ཉིད་དང༌། གནས་དང༌། གནས་པར་འབྲེལ་
བའི་མཚན་ཉིད་དང་། ཉེ་བར་སྤྱོད་པའི་མཚན་ཉིད་དང་། ལས་ཀྱི་མཚན་ཉིད་
དང་། ཆ་ཕྲ་བའི་མཚན་ཉིད་དོ། །དེ་ལ་རང་གི་མཚན་ཉིད་ནི་ས་ལ་སོགས་པའི་
སྲ་བ་ལ་སོགས་པའི་མཚན་ཉིད་གང་ཡིན་པ་དང་། མིག་ལ་སོགས་པའི་སོ་སོའི་
དབང་བོའི་མཚན་ཉིད་གང་ཡིན་པའོ། །དེ་ལ་སྤྱིའི་མཚན་ཉིད་ནི་གཟུགས་
ཐམས་ཅད་ནི་གཟུགས་སུ་རུང་བའི་མཚན་ཉིད་གང་ཡིན་པའོ། །ཞེས་གསུངས་
པའི་ཕྱིར། ཞེས་ཟེར་བར་དཔྱད་པར་བྱའོ། །
དྲི་བ། བདེན་བཞིའི་ཁྱད་ཆོས་བདེན་པའི་རྣམ་པ་བཅུ་དྲུག་གང་
དག་ཡིན། །
ལན། དེ་བཅུ་དྲུག་ནི། སྡུག་བདེན་ལ་མི་རྟག་པ། སྡུག་བསྔལ་བ། སྟོང་
བ། བདག་མེད་པ་བཞི་དང་། ཀུན་འབྱུང་ལ་རྒྱུ། ཀུན་འབྱུང་། རབ་སྐྱེ། རྐྱེན་
བཞི་དང༌། འགོག་བདེན་ལ་འགོག་པ། ཞི་བ། གྱ་ནོམ། ངེས་འབྱུང་བཞི་དང༌།
ལམ་བདེན་ལ་ལམ། རིགས་པ། སྒྲུབ་པ། ངེས་འབྱིན་བཞི་སྟེ་བཅུ་དྲུག་ཡོད་
པའི་ཕྱིར། དེ་ལྟར་རྣམ་པ་བཅུ་དྲུག་ཏུ་བཞག་པའི་རྒྱུ་མཚན་ཡོད་དེ་བསལ་བྱ་
ལོག་ཞུགས་ལ་བཅུ་དྲུག་ཡོད་པའི་དབང་གིས་དེ་ལྟར་བཞག་པ་ཡིན་པའི་ཕྱིར།
ལོག་འཛིན་བཅུ་དྲུག་ཀྱང་ཡོད་དེ། སྡུག་བསྔལ་ལ་གཙང་བདེ་རྟག་བདག་ཏུ་
འཛིན་པ་བཞི་དང་ཀུན་འབྱུང་ལ་རྒྱང་འཕེན་ལྟ་བུ་སྡུག་བསྔལ་རྒྱུ་མེད་དུ་འཛིན་
པ་དང་། གསལ་བྱེད་པས་དུས་རྟག་པ་ལྟ་བུ་རྒྱུ་གཅིག་ཁོ་ནར་འཛིན་པ་དང་།
རིག་བྱེད་པས་སྒྲའི་ཚངས་པ་དང༌། གྲངས་ཅན་པས་གཙོ་བོའི་རྣམ་འགྱུར་ལྟ་བུ་
རང་བཞིན་རྟག་ལ་གནས་སྐབས་འགྱུར་བར་འཛིན་པ་དང༌། རིག་པ་ཅན་པ་
དང་བྱེ་བྲག་པ་ལྟར་དབང་ཕྱུག་གིས་བློ་སྔར་བཏང་བ་ཙམ་ལས་སྐྱེ་བས་དེའི་་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:347
གཡོ་བ་ལས་བྱུང་བར་འཛིན་པ་དང་བཞི། འགོག་པ་ལ། རྒྱང་འཕེན་ལྟ་བུ་ཐར་
བ་གཏན་མེད་དུ་འཛིན་པ་དང་། ཟད་བྱེད་པའི་སྟེང་ཕྱོགས་ན་གདུགས་དཀར་
བོ་ཁ་གྱེན་བསླང་ལྟ་བུའི་ཐར་བ་ཡོད་པར་ལྟ་བ་ལྟ་བུ་ཟག་བཅས་ཀྱི་ཁྱད་པར་་་་
འགའ་ཞིག་ཐར་བར་འཛིན་པ་དང༌། གྲངས་ཅན་གྱིས་གྲོལ་བའི་བདག་ལྟ་བུ་གྱ་
ནོམ་པའི་ཐར་བ་འཛིན་པ་དང༌། རེ་ཞིག་ཐར་ཡང་སླར་མི་ལྡོག་པའི་ཆོས་ཅན་
གྱི་ཐར་བ་གཏན་དུ་མེད་པར་འཛིན་པ་དང་བཞི། ལམ་ལ་ཡང་། ཐར་བ་གཏན་
མེད་དུ་འཛིན་པ་དང༌། བདག་མེད་རྟོགས་པའི་ཤེས་རབ་འདི་ལམ་ངན་པའོ་
སྙམ་དུ་འཛིན་པ་དང༌། དབང་ཕྱུག་གི་དཀྱིལ་འཁོར་དུ་དབང་བསྐུར་བ་དང་མེ་
ལྔ་བསྟེན་པ་སོགས་འདི་ལས་ལྷག་པའི་ལམ་ཡོད་པར་འཛིན་པ་དང་། འདིས་
སྡུག་བསྔལ་གཏན་ཟད་དུ་བྱེད་མི་ནུས་པར་འཛིན་པ་དང་བཞིའོ། ། དེ་བས་
བསལ་བྱ་ལོག་འཛིན་དེ་དག་གི་གཉེན་པོ་བཅུ་དྲུག་དང་སྦྱོར་ཚུལ་ཡང་་་་
རྣམ་འགྲེལ་དངོས་ཟིན་ལྟར་ན། རྟག་ལྟའི་གཉེན་པོར་མི་རྟག་པའི་རྣམ་པ་སྦྱར་
བ་སོགས་གྲངས་ཀྱི་གོ་རིམ་ཇི་ལྟ་བ་བཞིན་དུ་སྦྱར་དགོས་པའི་ཕྱིར། དེས་ན་
ཁྱད་ཆོས་སོ་སོས་དེ་དག་འགོག་ཚུལ་ཡང་ཡོད་དེ། དེ་ལ་བཞི་ལས། དང་པོ་ནི།
ཉེར་ལེན་གྱི་ཕུང་བོ་ཆོས་ཅན། མི་རྟག་སྟེ། རེས་འགའ་སྐྱེ་བའི་ཕྱིར། སྡུག་
བསྔལ་བ་ཡིན་ཏེ། འབྱུང་འགྱུར་དང་ད་ལྟར་གྱི་ཉེས་བའི་རྟེན་བྱེད་ཅིང༌། རྒྱུ་
ལས་ཉོན་གྱི་གཞན་དབང་ཅན་ཡིན་པའི་ཕྱིར། རང་དབང་བའི་བདག་མེད་པ་
ཡིན་ཏེ། མི་རྟག་དུ་མ་གཞན་དབང་ཅན་ཡིན་པའི་ཕྱིར། དབང་སྒྱུར་བ་བོའི་
བདག་དོན་གཞན་གྱིས་སྟོང་བ་ཡིན་ཏེ། རང་དབང་བའི་བདག་གིས་བྱིན་གྱིས་
བརླབས་པའང་མ་ཡིན་ཞིང་། དེ་ཁྱོད་ཀྱི་རྒྱུ་མིན་པས་བྱིན་གྱིས་རློབས་པའང་མ་
ཡིན་པའི་ཕྱིར། དེ་སྐད་དུ་རྣམ་འགྲེལ་ལས། དེ་ནི་རེས་འགའ་དམིགས་པའི་
ཕྱིར། །མི་རྟག་ཉེས་པའི་རྟེན་ཕྱིར་དང་། །རྒྱུ་དབང་ཕྱིར་ཡང་སྡུག་བསྔལ་ཡིན།



:348. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བདག་མིན་བྱིན་གྱིས་རླབས་པའང་མིན། །རྒྱུ་མིན་བྱིན་གྱི་རློབ་པའང་མིན། ། །
ཞེས་ཏེ། གཞུང་གཞན་ལས་སྟོང་བདག་མེད་ཅེས་འབྱུང་ཡང་འདིར་གོ་རིམ་དེ་
ལས་བཟློག་སྟེ་བཤད་པ་ནི། རང་གི་ངོ་བོ་བདག་མེད་པར་རྟོགས་ན་དོན་གཞན་
གྱི་བདག་གིས་སྟོང་བ་རྟོགས་སླ་བར་དགོངས་པ་ད་ང། མི་རྟག་ཅིང་གཞན་
དབང་ཅན་ཡིན་པ་དེ་རང་གི་ངོ་བོ་བདག་མ་ཡིན་པའི་སྒྲུབ་བྱེད་དུ་ཤེས་པའི་་་་་
ཆེད་ཡིན་པར་ཊཱིཀ་ཆེན་སོགས་ལས་བཤད་དོ། །
གཉིས་པ་ནི། དེ་ཆོས་ཅན། རྒྱུ་དང་བཅས་ཏེ། རེས་འགའ་སྐྱེ་བའི་ཕྱིར།
རྟག་པ་གཅིག་པུའི་རྒྱུ་ལས་མ་བྱུང་སྟེ། རྟག་པ་དང་ལྟོས་མེད་རེ་རེ་བ་ལ་འབྲས་
བུ་སྐྱེད་པའི་ནུས་པ་མེད་པའི་ཕྱིར། རང་ཉིད་རབ་ཏུ་སྐྱེད་བྱེད་ཀྱི་རྒྱུ་སྲིད་
སོགས་ལས་བྱུང་སྟེ། སྐྱེ་གནས་ཡུལ་གྱི་ཁྱད་པར་ནི་ཡོངས་འཛིན་ནམ་ལེན་པས་
བྱས་པའི་ཕྱིར། རང་གི་རྐྱེན་སྲེད་པ་ཉིད་ལས་བྱུང་སྟེ། བདག་ཆགས་ཀྱི་རྒྱུས་སྐྱེ་
གནས་དམན་པ་ཀུན་ལེན་པ་ལ་འཇུག་པའི་ཕྱིར། དེ་དག་ནི་དེ་ཉིད་ལས། རེས་
འགའ་བ་ཉིད་ཡིན་པས་ན། །སྡུག་བསྔལ་འདི་རྒྱུ་བཅས་ཉིད་གྲུབ། །ཅེས་དང༌།
རྟག་རྣམས་བཀག་ཕྱིར་དབང་ཕྱུག་ལ། །སོགས་པ་ལས་ཀྱང་སྲིད་མིན་ཏེ། །ནུས་
མེད་ཕྱིར་རོ། །ཞེས་དང་། དེའི་ཕྱིར། སྲིད་འདོད་རྒྱུ་ཡིན་གང་གི་ཕྱིར། །མི་
རྣམས་ཡུལ་གྱི་ཁྱད་པར་ནི། །ཡོངས་འཛིན་དེ་ཐོས་བསམ་པས་བྱས། །ཞེས་དང་།
བདག་ཏུ་ཆགས་པའི་རྒྱུ་ཉིད་ལས། །བདེ་མིན་བདེ་བར་འདུ་ཤེས་པས། །ཀུན་ལ་
རབ་ཏུ་འཇུག་འགྱུར་བ། །དེ་ཕྱིའི་སྲེད་པ་སྲིད་རྟེན་ཡིན། །ཞེས་སོ། །འདི་དག་
ནི་རྣམ་འགྲེལ་གྱི་དངོས་ཟིན་ལྟར་ཡིན་ལ། བཤད་ཚུལ་གཞན་ཡང་མང་སྟེ།
བདེན་བཞིའི་རྣམ་བཞག་ལས། གཉིས་པ་ནི། སྲེད་པ་ཆོས་ཅན། རྒྱུ་ཡིན་ཏེ།
ཡང་སྲེད་ཀྱི་བག་ཆགས་འཇོག་པའི་རྩ་བ་ཡིན་པའི་ཕྱིར། ཀུན་འབྱུང་ཡིན་ཏེ།
འགྲོ་བ་སོ་སོར་དུས་ཡང་ཡང་བསྐྱེད་པའི་ཕྱིར། རབ་སྐྱེ་ཡིན་ཏེ། འགྲོ་བ་ལྔའི་སྐྱེ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། ་
. 349 .
གནས་སོགས་མི་འདྲ་བ་བསམ་མི་ཁྱབ་སོ་སོར་སྐྱེད་ནུས་པའི་ཕྱིར། རྐྱེན་ཡིན་ཏེ།
ཉེར་ལེན་གཙོ་བོ་ལས་ཡིན་ཀྱང་ཁྱོད་ཀྱིས་དེ་ལ་གསོལ་བཏབ་པའི་སྒོ་ནས་སྲིད་་་
པ་གཞན་དང་གཞན་འགྲུབ་པས་འཁོར་བ་ལས་མི་འདའ་བར་བྱེད་པའི་ཕྱིར།
ཕྱི་མ་ལ་སྲིད་སྲེད་གཙོ་ཆེ་བར་རྣམ་བཤད་དང་ཚད་མའི་ལམ་ཊཱིཀ་ལས་གསུངས་
ལ། གོང་དུ་དྲངས་པའི་མདོར་སྲེད་པ་ཡང་འབྱུང་བ་ཞེས་སོགས་ཀྱི་དོན་སོ་སོར་
ཕྲེལ་ཏེ་རྟག་པར་སྲེད་པའི་རྒྱུ་དང༌། བདེ་བ་དང་གཙང་བར་སྲེད་པའི་ཀུན་
འབྱུང་དང་རབ་སྐྱེ། བདག་སྲེད་ཀྱིས་རྐྱེན་གྱི་བྱ་བ་སྔར་བཤད་པ་དེ་ལྟར་བྱེད་
པར་ཀུན་བཏུས་དར་ཊཱིཀ་ལས་གསུངས་པ་ནི་བསྡུ་བའི་དགོངས་པ་སྟེ། དེ་ཉིད་
ལས། ཅིའི་ཕྱིར་ཀུན་འབྱུང་བདེན་པ་ལ་རྣམ་པ་བཞིས་བལྟ་བར་བྱ་ཞེ་ན། སྨྲས་
པ། སྲེད་པ་རྣམ་བཞིའི་ཕྱིར་ཏེ། དེ་ཡང་རྟག་པ་དང༌། བདེ་བ་དང་། གཙང་
བ་དང༌། བདག་ཏུ་སྲེད་པའི་བྱེ་བྲག་ལས་སོགས་ཞེས་གསུངས་ཤིང་འགོག་ལམ་
ཡང་དེ་ལྟ་སྦྱར་རོ། །ཞེས་གསུངས་པས་སོ། །
གསུམ་པ་ནི། སྡུག་བསྔལ་གཏན་ཟད་པའི་བྲལ་བ་ཆོས་ཅན། འགོག་པའི་
རྣམ་པ་ཡིན་ཏེ། དགག་བྱ་སྡུག་བསྔལ་སྤངས་པའི་བྲལ་བ་ཡིན་པའི་ཕྱིར། ཞི་བ་
ཡིན་ཏེ། སྤངས་བྱ་ཉོན་མོངས་སྤངས་པའི་བྲལ་བ་ཡིན་པའི་ཕྱིར། གྱ་ནོམ་པ་
ཡིན་ཏེ། དེ་ལྟར་དེ་དག་སྤངས་པས་འཕྲལ་ཕུགས་ཀུན་ཏུ་དགེ་ཞིང་གཙང་བ་
ཡིན་པའི་ཕྱིར། དེ་དག་སྤངས་པ་སླར་མི་ལྡོག་པའི་ཆོས་ཅན་གྱི་ཐར་བ་ཡིན་
པའི་ཕྱིར། བཞི་བ་ནི། བདག་མེད་མངོན་སུམ་དུ་རྟོགས་པའི་ཤེས་རབ་ཆོས་
ཅན། ལམ་ཡིན་ཏེ། ཐེག་པ་གསུམ་གྱི་བགྲོད་པ་གཅིག་པའི་ཐར་ལམ་ཡིན་པའི་
ཕྱིར། རིགས་པ་ཡིན་ཏེ། ཉོན་མོངས་པ་མ་རིགས་པའི་དངོས་ཀྱི་འགལ་ཟླའི་
གཉེན་པོ་ཡིན་པའི་ཕྱིར། སྒྲུབ་པ་ཡིན་ཏེ། སེམས་གནས་ལུགས་ཀྱི་སྟེང་དུ་
བསྒྲུབས་ནས་དེ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། ངེས་འབྱིན་



350 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིན་ཏེ། སླར་མི་ལྡོག་པའི་གནས་སུ་ཕྱིན་བྱེད་ཡིན་པའི་ཕྱིར།
དེ་ལ་འགོག་ལམ་གྱི་རྣམ་པ་བརྒྱད་པོ་འདི་དག་ལས་འགོག་པ་དང་ལམ་གྱི་་
རྣམ་པ་གོ་ན་ལྷག་མ་དྲུག་ཀྱང་གོ་ནུས་པ་ལ་དགོངས་ནས་ལྷ་དབང་བློའི་རྣམ་་་་་
འགྲེལ་གྱི་གཞུང་ཚན་སོ་སོར་མ་བཅད་པ་ལྟར་རྒྱལ་ཚབ་རྗེས་མ་བཅད་ཅིང་།
རྒྱན་མཁན་པོས་བཅད་པ་ལྟར་མཁས་གྲུབ་རྗེ་དང་ཀུན་མཁྱེན་བླ་མས་ཀྱང་་་་་་་
བཞེད་པས། འདིར་ཕྱི་མ་ལྟར་འགོག་ལམ་གྱི་རྣམ་པ་སོ་སོར་སྟོན་པའི་གཞུང་གི་
མཚམས་འབྱེད་ཚུལ་ཅུང་ཟད་སྨོས་ན། དེ་ནི་གཏན་ཏུ་བ་མིན་ཏེ། །རྒྱུ་ལ་
བགེགས་སོགས་སྲིད་ཕྱིར་རོ། །ཞེས་སོགས་ཀྱིས་རྒྱུ་སྲེད་སོགས་གཉེན་པོའི་
སྟོབས་ཀྱིས་འགགས་པ་ལས་འབྲས་བུ་སྡུག་བསྔལ་འགག་པའི་ཆ་ནས་འགོག་་་་་་
པའི་རྣམ་པ་བསྟན་ཅིང་། དེ་བཞིན་དུ། སྡུག་བསྔལ་ཤེས་ལ་འགག་མེད་པས། །
འདུ་བྱེད་སྔ་མ་འཇུག་པ་ཅན། །སོགས་ཀྱིས་དགྲ་བཅོམ་པ་རྣམས་ཉོན་མོངས་པ་
བདག་ལྟ་སྤངས་ཀྱང་སེམས་ཅན་གྱི་སྡུག་བསྔལ་ཤེས་ནས་བརྩེ་བ་སྐྱེ་བ་མི་འགལ་
བར་བཤད་ཚུལ་གྱིས་ཉོན་མོངས་སྤངས་པའི་ཆ་ནས་ཞི་བའི་རྣམ་པ་དང་། སྡུག་
བསྔལ་སྐྱེས་པའི་རྒྱུ་ཉིད་ནི། །འཆིང་ཡིན་རྟག་ལ་དེ་གང་ལས། སྡུག་བསྔལ་མི་
བསྐྱེད་རྒྱུ་ཉིད་ནི། །ཐར་ཡིན་རྟག་ལ་དེ་གང་ལས། །ཞེས་པས་བདག་ཏུ་གྲུབ་པ་
ལ་བཅིང་གྲོལ་མི་རུང་ཞིང་། བདག་མེད་པ་ལ་དེ་རུང་བས་ཐར་བ་ཐོབ་ཚེ་
བདག་ཉིད་ཚིམ་པའི་གྱ་ནོམ་པ་ཡང་འཐད་པར་བཤད་ཚུལ་གྱིས་དེའི་རྣམ་པ་་་་
དང༌། བཤད་ཟིན་ལམ་དེ་གོམས་པ་ལས།	།གནས་གྱུར། ཞེས་པས་གོམས་
སྟོབས་ཀྱིས་ཉེས་ཟད་ཀྱི་གནས་གྱུར་མཐར་ཕྱིན་ཐོབ་འགྱུར་གྱི་རྟགས་ཀྱིས་་་་་་་
བདག་མེད་མངོན་སུམ་དུ་རྟོགས་པའི་ལམ་དེ་གྲོལ་ལམ་དུ་སྒྲུབ་ཚུལ་གྱིས་ལམ་གྱི་
རྣམ་པ་དང༌། གལ་ཏེ་གནས་གྱུར་ཀྱང༌། །ལམ་བཞིན་སྐྱོན་ནི་བྱུང་ཞེ་ན། །མ་
ཡིན་ནུས་པ་མེད་ཕྱིར་རོ། །ཞེས་སོགས་ཀྱིས་བདག་མེད་རྟོགས་པའི་ཤེས་རབ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·351 .
ཀྱིས་ནུས་མེད་དུ་བྱས་པའི་རྟགས་ཀྱིས་གནས་གྱུར་མཐར་ཕྱིན་པའི་སེམས་ལ་་་་་་
ཉེས་པ་སླར་མི་འབྱུང་བར་སྒྲུབ་ཚུལ་གྱིས་ལམ་གྱི་ངེས་འབྱིན་དང་འགོག་པའི་་་་
ངེས་འབྱུང་གཉིས་ཕྱོགས་གཅིག་ཏུ་བསྟན་ཅིང་། རྣམ་ཤེས་ཡུལ་འཛིན་པ་ཡི་
ཆོས། ཞེས་སོགས་ཀྱིས་སེམས་ཀྱི་རང་བཞིན་ནི་བདག་འཛིན་གྱི་འཛིན་ཚུལ་
ལྟར་མ་གྲུབ་པའི་དོན་གསལ་བ་ཡིན་པས། དག་མེད་རྟོགས་པའི་ཤེས་རབ་ཀྱིས་
བདག་འཛིན་མེད་པར་བྱེད་ནུས་ཀྱང་། བདག་འཛིན་གྱིས་བདག་མེད་རྟོགས་
པའི་ཤེས་རབ་མེད་པར་བྱེད་མི་ནུས་ཚུལ་བཤད་པ་དང། བདག་འཛིན་རྒྱུ་
གཅིག་ཅན་ཉིད་དང་། །ནས། འགལ་བར་རབ་ཏུ་གྲུབ་པ་ཡིན། །ཞེས་པའི་བར་
གྱིས་བདག་འཛིན་དང་འཛིན་སྟངས་དངོས་འགལ་དུ་ཞུགས་པ་དང༌། རང་གི་
འཛིན་སྟངས་ཡུལ་གྱི་རང་བཞིན་ལ་མ་འཁྲུལ་བར་ཞུགས་ཤིང་གནས་ལུགས་ཀྱི་་་
སྟེང་དུ་བསྒྲུབ་པས། བདག་མེད་རྟོགས་པའི་ཤེས་རབ་དེ་ཉེས་པ་ཀུན་གྱི་རྩ་བ་
བདག་འཛིན་གྱི་གཉེན་པོར་རིགས་ཚུལ་བཤད་པའི་སྒོ་ནས་སྒྲུབ་པ་དང་རིགས་་་
པའི་རྣམ་པ་བསྟན་པར་བཤད་དོ། ། ས་
ཡང་བསལ་བྱ་ལོག་འཛིན་དེ་དག་གཉེན་པོ་བཅུ་དྲུག་དང་སྦྱོར་ཚུལ་གྲངས་
ཀྱི་གོ་རིམ་ཇི་ལྟ་བ་བཞིན་སྦྱར་བ་ནི། རྣམ་འགྲེལ་དངོས་ཟིན་ལྟར་ཡིན་པར་
བཤད་ཟིན་ལ་བཤད་ཚུལ་གཞན་ཡང་ཡོད་དེ། བདེན་བཞིའི་རྣམ་བཞག་ལས།
འོ་ན་འདི་དག་གཉེན་པོ་བཅུ་དྲུག་དང་སྦྱོར་ཚུལ་ཡང་གྲངས་འདི་ཁོ་ན་ལྟར་
ཡིན་ནམ་ཞེ་ན། ཕྱི་མ་བཅུ་གཉིས་དེ་ལྟར་ཡིན་ཀྱང་དང་པོ་བཞི་ནི་མ་ཡིན་ནོ། །
ཁ་ཅིག་སྟོང་བའི་རྣམ་པ་སྔོན་དུ་བཏོན་ཏེ་གཙང་བའི་བདག་དོན་གཞན་གྱིས་་་་
སྟོང་བའི་ཕྱིར། ཞེས་བཀོད་པ་ནི་ལུང་མ་བསྟན་ཡིན་ན་ལེགས་ཀྱི། གཙང་བར་
འཛིན་པ་དང་། སྟོང་བའི་རྣམ་པ་གཉིས་སྦྱོར་དགོས་པར་འདོད་ན་མི་རིགས་ཏེ།
བསྡུ་བ་ལས། དེ་ལ་རྣམ་པ་གཅིག་ནི་ཕྱིན་ཅི་ལོག་གཅིག་གི་གཉེན་པོའོ། །རྣམ་



• 352 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་གཅིག་ནི་ཕྱིན་ཅི་ལོག་གཉིས་ཀྱི་གཉེན་པོའོ། །རྣམ་པ་ཐ་མ་གཉིས་ནི་ཕྱིན་ཅི་
ལོག་ཐ་མ་གཅིག་གི་གཉེན་པོ་ཡིན་ནོ། །ཞེས་དང་། མཁས་གྲུབ་རྟོགས་དཀའི་
སྣང་བ་ལས། རྟག་པར་འཛིན་པའི་གཉེན་པོ་མི་རྟག་པ་དང༌། གཙང་བ་དང་
བདེ་བའི་གཉེན་པོ་སྡུག་བསྔལ་དང༌། བདག་དུ་འཛིན་པའི་གཉེན་པོར་རྣམ་པ་
ལྷག་མ་གཉིས་བསྟན་ཏོ། །ཞེས་གསུངས་ཤིང་། རེད་མདའ་བའི་ཀུན་བཏུས་
ཊཱི ཀར་ཡང་། གཙང་བ་དང་བདེ་བའི་གཉེན་པོ་ནི་སྡུག་བསྔལ་གྱི་རྣམ་པ་གཅིག་
སྟེ། གཙང་བ་དང་བདེ་བ་ནི་ཡིད་དུ་འོང་བའི་རྣམ་པར་ཞུགས་པ་ཡིན་ལ། སྡུག་
བསྔལ་ནི་དེ་དང་འགལ་བ་ཡིད་སུན་འབྱིན་པའི་རྣམ་པར་ཞུགས་པའི་ཞེས་་་་་་་
གསུངས་པའི་ཕྱིར་རོ། །ཞེས་གསུངས་པས་སོ། །བཤད་ཚུལ་འདི་གཉིས་གསུངས་
ལུགས་ཀྱི་ཁྱད་ཙམ་ལས་དོན་ལ་མི་འགལ་བར་མཁས་དབང་འགའ་ཞིག་གི་་་་་་་
གསུང་ལས། ཀུན་བཏུས་སུ་གཙང་བདེ་རྟག་བདག་བཞིར་ཕྱེ་ནས་དང་བོ་
གཉིས་དང་སྡུག་བདེན་གྱི་རྣམ་པ་གཉིས་པ། གསུམ་པ་དང་རྣམ་པ་དང་བོ།
བཞི་བ་དང་རྣམ་པ་ཕྱི་མ་གཉིས་སྦྱོར་བ་ནི་འདིར་གསུང་ལུགས་ཀྱི་ཁྱད་ཙམ་་་་་
ལས་དོན་མི་འགལ་ཏེ། ཀུན་བཏུས་ཀྱིས་བདེན་འཛིན་ལ་གཉིས་སུ་ཕྱེ་བ་དང་།
འདི་ཉིད་ཀྱིས་བདག་འཛིན་ལ་གཉིས་སུ་ཕྱེ་བའི་ཁྱད་ཙམ་དུ་སྣང་བས་སོ། །དེ་
ཡང་ཀུན་བཏུས་ཀྱིས་འདོད་ཆགས་ཀྱིས་འཁོར་བར་འཆིང་བ་ལ་ཟག་བཅས་་་་་་
བདེ་བར་ཞེན་པ་གཅིག་བུས་མི་ཆོག་པར་གཙང་བར་ཞེན་པ་ཡང་དགོས་པས་དེ་
ཉིད་ངོས་བཟུང་བའི་སླད་དུ་ཡིན་ལ། འདི་ཉིད་ཀྱིས་བདག་འཛིན་ལ་ཡང་ང་
དང་ང་ཡིར་འཛིན་པ་གཉིས་སུ་ཡོད་པ་དང་། དེ་ལ་ཡང་སྔ་མའི་ཞེན་ཡུལ་ལ་
གནོད་པ་མཐོང་མི་མཐོང་བ་ནི་ཕྱི་མ་ལས་ཀྱང་དཀའ་བར་ཤེས་པ་སོགས་ཀྱི་་་་་
ཆེད་དུ་ཡིན་པས་སོ། །འདིས་མཚོན་གུང་ཐང་སྨྲ་བའི་ཉི་མས་ལོག་འཛིན་བཞི་
དང་རྣམ་པ་བཞི་རྟོགས་པའི་བློ་རིམ་བཞིན་འཛིན་སྟངས་དངོས་འགལ་དུ་སོང་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 353 .
བ་མིན་པར་བཤད་པ་ནི་སྔ་མའི་དབང་དུ་བྱས་ལ། རྣམ་འགྲེལ་ལས། དེ་ཉིད་ལ་
ནི་དེ་འགལ་དོན། །ཞེས་འཛིན་སྟངས་འགལ་ཟླར་གསུངས་པ་ནི་ཕྱི་མའི་དབང་
དུ་བྱས་པ་ཡིན་པས་མི་འགལ་བ་ཡང་ཤེས་པར་བྱའོ། །ཞེས་གསུངས་པས། དེ་
ལྟར་ཡིན་ནམ་སྙམ་མོ། །
ཡང་སྐབས་འདིར་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། སྡུག་བསྔལ་རྒྱུ་
མེད་དུ་འཛིན་པའི་བློ་ཆོས་ཅན། ཀུན་འབྱུང་ལ་དམིགས་པར་ཐལ། དེའི་ཁྱད་
ཆོས་དང་བོ་རྟོགས་པའི་བློ་དང་དམིགས་པ་གཅིག་ལ་དམིགས་པའི་ཕྱིར།
འདོད་མི་ནུས་ཏེ། དེས་སྡུག་བསྔལ་ལ་དམིགས་པའི་ཕྱིར། གཞན་ཡང་། དུས་
རྟག་པ་ལྟ་བུ་རྒྱུ་གཅིག་ཁོ་ནར་འཛིན་པ་དང་། རྒྱལ་དཔོག་པས་འཇིག་རྟེན་གྱི་
ཁམས་འདུས་པ་ལྟ་བུ་ཐར་བར་འཛིན་པའི་དམིགས་ཡུལ་ལ་བདེན་བཞི་གང་་་་་་
རུང་ཡོད་པར་ཐལ་ལོ། །དེ་དག་གི་དམིགས་ཡུལ་ལ་གང་འཇོག་དཔྱད་ལ། ཊཱིཀ་
ཆེན་དང་། ཐར་ལམ་གསལ་བྱེད་དུ་འགལ་ཟླ་ལ་སྦྱར་གྱི་དམིགས་པ་གཅིག་པུའི་
ཟུར་ཙམ་ཡང་མེད་པས། ཡིག་ཆའི་དེ་ལོག་འཛིན་དང་བོ་བཞི་ལ་དགོངས་སོ། །
ཞེས་གསུངས་ལ། འོན་ཀྱང་དོགས་སློང་མཁས་པའི་ཡིད་འཕྲོག་ལས། མཁས་
དབང་དེ་ཉིད་ཀྱི་གསུངས་ཚུལ་དེ་མི་འཐད་པར་རྒྱ་ཆེར་གསུངས་ཡོད་དེ། དེ་
ཉིད་ལས། མི་འཐད་པར་ཐལ། སྐབས་འདིའི་ཀུན་འབྱུང་ལ་ལོག་པར་ཞུགས་
པའི་ལོག་འཛིན་བཞིའི་དང་བོ་སྡུག་བསྔལ་རྒྱུ་མེད་དུ་འཛིན་པའི་བློ་དེ། སྡུག་
བསྔལ་ལ་དམིགས་པ་དང་ཀུན་འབྱུང་ལ་དམིགས་པར་གཉིས་ཀར་ཁས་ལེན་་་་་་་
དགོས་པའི་ཕྱིར། དེས་སྡུག་བསྔལ་ལ་དམིགས་པ་སྨོས་མི་དགོས། ཀུན་འབྱུང་ལ་
དམིགས་པར་ཐལ། སྡུག་བསྔལ་གྱི་རྒྱུ་ལ་དམིསག་ནས་དེ་མེད་པར་འཛིན་པའི་
བློ་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། ཡང་ཀུན་འབྱུང་ལ་
དམིགས་པར་ཐལ། ཀུན་འབྱུང་ལ་ལོག་པར་ཞུགས་པའི་འདིར་བསྟན་ལོག་



：354. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཛིན་བཞི་བོ་གང་རུང་ཡིན་པའི་ཕྱིར། རྟགས་གྲུབ་སྟེ། འདིར་བསྟན་ལོག་
འཛིན་བཞི་ཚན་བཞི་བོ་རིམ་བཞིན་བདེན་པ་བཞི་ལ་དམིགས་པར་ཡིག་ཆར་་་་་
རྣམ་འགྲེལ་གྱི་གཞུང་གིས་གྲུབ་པའི་ཕྱིར། དེ་ལྟར་གཞུང་དུ་མས་ཀྱང་འགྲུབ་
པའི་ཕྱིར་རོ། །སྐབས་དང་བོའི་མཐའ་དཔྱོད་ལས། གཞན་ཡང་། སེམས་ཙམ་
པས་ཐེག་ཆེན་མཐོང་ལམ་བར་ཆད་མེད་ལམ་གྱིས་ཆོས་དབྱིངས་དང་ཡེ་ཤེས་ཁོ་་
ནར་དམིགས་པར་འདོད་པ་མི་འཐད་པར་ཐལ། དེས་བདེན་བཞི་སོགས་ཆོས་
ཐམས་ཅད་དམིགས་ནས་དེ་གཟུངས་འཛིན་གཉིས་མེད་མངོན་སུམ་དུ་རྟོགས་་་་
པའི་ཕྱིར། དེར་ཐལ། དེ་བདེན་བཞི་ཆོས་བདག་ཏུ་འཛིན་པའི་སྒྲོ་འདོགས་དང་
དམིགས་པ་གཅིག་ལ་དམིགས་ནས་རྣམ་པ་དངོས་འགལ་དུ་ཞུགས་པའི་བློ་ཡིན་་་
པའི་ཕྱིར། དཔེར་ན་མི་རྟག་སོགས་རྟོགས་པའི་ཡེ་ཤེས་བཅུ་དྲུག་དང་ལོག་
འཛིན་བཅུ་དྲུག་བཞིན་ཡིན་པའི་ཕྱིར་ཏེ། རྣམ་འགྲེལ་ལས། བདེན་པ་བཞི་ལ་
བརྟེན་པ་དང༌། བདེ་དང་ང་དང་ངའི་ཞེས་སོགས། །ཡང་དག་མིན་པ་རྣམ་བཅུ་
དྲུག །སྒྲོ་བཏགས་ནས་ནི་ཡོངས་སུ་སྲིད། །དེ་ཉིད་ལས་ནི་དེ་འགལ་དོན། དེ་
ཉིད་རྣམ་པ་རྗེས་རྟོགས་ཅན། །ཞེས་གསུངས་པའི་ཕྱིར། ཁྱབ་སྟེ། བདེན་པ་
བཞི་ལ་ཞེས་པས་ལོག་འཛིན་དང་ཡེ་ཤེས་གཉིས་ཀའི་དམིགས་པ་བསྟན་ཅིང་་་་་
བརྟེན་པ་ཞེས་པས་ལོག་འཛིན་གྱི་རྣམ་པ་དང་། དེ་ཉིད་ལས་ནི་དེ་སོགས་ཀྱིས་
དེ་དང་རྣམ་པ་འགལ་བའི་ཡེ་ཤེས་བསྟན་པའི་ཕྱིར་དང༌། ཞེས་པའི་བར་དུ་
གསུངས་པའི་ཕྱིར། །
གཞན་ཡང་། གསལ་བྱེད་པའི་ཉེར་ལེན་གྱི་ཕུང་བོ་དུས་རྟག་པ་གཅིག་པུ་
ལུས་སྐྱེས་པར་འཛིན་པ་དང་། རིག་བྱེད་པའི་སྒྲའི་ཚངས་པ་ལས་འགྱུར་བར་
འཛིན་པ་ལྟ་བུ་ཡང་ཀུན་འབྱུང་ལ་དམིགས་པ་དང༌། འཇིག་རྟེན་གྱི་ཁམས་
འདུས་པ་ལྟ་བུ་ཐར་བར་འཛིན་པའི་ལག་འཛིན་འགོག་བདེན་ལ་དམིགས་པ་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
355.
དང་། བསམ་གཏན་གྱི་ཁྱད་པར་འགའ་ཞིག་ཐར་ལམ་དུ་འཛིན་པའི་ལོག་
འཛིན་ལམ་བདེན་ལ་དམིགས་པ་རེ་རེ་ནས་ཡིན་པའི་ཕྱིར། དེར་ཐལ། རྣམ་
འགྲེལ་སྔར་དྲངས་པ་དང༌། ཡིག་ཆར། བདེན་པ་བཞི་ལ་ཞེས་པས་ལོག་འཛིན་
དང་ཡེ་ཤེས་གཉིས་ཀའི་དམིགས་པ་བསྟན་ཅིང་། ཞེས་གསུང་པའི་ཕྱིར། དེ་
ཉིད་ལས་ནི་དེ་འགལ་ཞེས་པ་ནི་དེ་འདྲའི་ལོག་འཛིན་བཅུ་དྲུག་དང་ཡེ་ཤེས་་་་་
བཅུ་གཉིས་འཛིན་སྟངས་དངོས་སུ་འགལ་བར་རྣམ་འགྲེལ་ཊཱིཀ་ཆེན་སོགས་ལས་
གསུངས་པས་དམིགས་པ་གཅིག་ལ་དམིགས་པ་མ་ཡིན་ན་འཛིན་སྟངས་དངོས་་་་
འགལ་དུ་སོང་ཚུལ་མེད་པའི་ཕྱིར། ཡང་རྒྱུ་མ་ཡིན་པ་རྒྱུར་འཛིན་པ་ནི་རྒྱུ་ལ་
དམིགས་པ་དང་། ཐར་བ་མ་ཡིན་པ་འགའ་ཞིག་ཐར་བར་འཛིན་པ་དང་། ཐར་
ལམ་མ་ཡིན་པ་འགའ་ཞིག་ཐར་ལམ་དུ་འཛིན་པ་གཉིས་ཀྱང་། རིམ་བཞིན་དུ་
ཐར་བ་དང་ཐར་ལམ་ལ་དམིགས་པར་ཁས་ལེན་དགོས་པར་ཐལ། ཕུང་བོ་གང་
ཟག་གི་བདག་མེད་དུ་རྟོགས་པའི་ཤེས་རབ་ཕུང་བོ་ལ་དམིགས་པ་དང་། གང་
ཟག་གི་བདག་མེད་ལ་དམིགས་པ་གཉིས་པ་དང་། ཕུང་བོ་གང་ཟག་བདག་དུ་
གྲུབ་པར་འཛིན་པའི་འཇིག་ལྟ་ཕུང་བོ་ལ་དམིགས་པ་དང༌། གང་ཟག་གི་བདག་
ལ་དམིགས་པ་གཉིས་ཀར་ཁས་ལེན་དགོས་པའི་ཕྱིར། སྡེ་བདུན་ཡིད་ཀྱི་མུན་
གསལ་ལས། གཉེན་པོ་བདག་མེད་རྟོགས་པའི་ཡེ་ཤེས་དང་། དེའི་དངོས་འགལ་
གྱི་སྤངས་བྱ་གཉིས་དམིགས་པ་གཅིག་ལ་དམིགས་ནས་འཛིན་སྟངས་འགལ་བར་
ཞུགས་པ་གཅིག་དགོས་པ་ཡིན་པ་ལ། གང་ཟག་དང་གང་ཟག་གི་བདག་ལ་ཁྱད་
པར་མེད་ན། གང་ཟག་བདག་འཛིན་བཞིན་དུ། གང་ཟག་བདག་མེད་རྟོགས་
པའི་ཤེས་རབ་ཀྱིས་ཀྱང་། གང་ཟག་གི་བདག་ལ་དམིགས་པར་ཐལ་བར་འགྱུར་
རོ། །དེ་བས་སྤང་གཉེན་དེ་གཉིས་ཀས་ཀྱང་དམིགས་ཡུལ་གང་ཟག་ཙམ་ལ་
དམིགས་ནས། རྣམ་པ་སྤངས་བྱ་བདག་ཏུ་དམིགས། གཉེན་པོས་བདག་མེད་



· 356 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པར་དམིགས་པ་ཡིན་ནོ། །ཞེས་གསུངས་པའི་ཕྱིར། །
ཡང་ལོག་འཛིན་བཅུ་དྲུག་བདེན་པ་དེ་དང་དེ་དག་ལ་རིམ་བཞིན་དམིགས་
པར་ཐལ། བདེན་པ་དེ་རྣམས་ལ་ཀུན་བཏགས་པའི་སྒོ་ནས་ལོག་པར་མངོན་
པར་ཞེན་པ་ཡིན་པས། དེ་དག་ལ་དམིགས་པར་འཇོག་དགོས་པའི་ཕྱིར། ཀུན་
བཏུས་ཊིཀ་ཆེན་ལས། དེ་ལ་ཀུན་བཏགས་པའི་སྒོ་ནས་ཞུགས་པའི་ཕྱིར།
དམིགས་པར་རྣམ་་ར་བཞག་པར་རིག་པར་བྱའོ། །ཞེས་གསུངས་པའི་ཕྱིར།
དེས་ན་བློ་དེས་དམིགས་ཞེས་པ་ནི། དམིགས་པའི་གཞི་ཁོ་ན་ལ་དམིགས་པར་མི་
བཟུང་བར་དམིགས་ཚུལ་དུ་མ་ཡོད་པ་ཤེས་དགོས་པའི་ཕྱིར། དེར་ཐལ། མངོན་
པ་ཀུན་བཏུས་ཀྱི་དམིགས་རྐྱེན་བཤད་པའི་སྐབས་སུ་ཡུལ་ཡོངས་སུ་ཆད་པའི་་་་་
དམིགས་པ་ནས། ཐོགས་པ་མེད་པའི་དམིགས་པ་རྣམ་པ་བཅུ་གཉིས་གསུངས་
པ་དང༌། རེད་མདའ་བའི་ཊཱི ཀར་དེ་བཅུ་གཉིས་ཀྱི་སྟེང་དུ་བློ་དེས་དོན་དེ་ལ་
དམིགས་ཚུལ་གྱི་མཚན་ཉིད་བཤད་ནས་དམིགས་པའི་རབ་དབྱེ་ཉི་ཤུ་རྩ་དགུ་་་་་
གསུངས་པའི་ཕྱིར། ཊཱིཀ་དེ་ཉིད་ལས། མཚན་ཉིད་ཀྱིས་ཇི་ལྟ་བུ་ཞེ་ན་དོན་གང་
དེར་སྣང་བའི་སེམས་དང་སེམས་ལས་བྱུང་བའི་ཆོས་རྣམས་འབྱུང་བའི་རྒྱུར་་་་་
འགྱུར་ཅིང་དེ་དག་བྱུང་ནས་ཀྱང་དོན་དེ་ལ་མངོན་པར་ཞེན་པ་དང༌། ཐ་སྙད་
འདོགས་པ་དང་སོ་སོའི་རང་གི་རིག་པར་འགྱུར་བ་ནི་དམིགས་པའི་མཚན་ཉིད་་
དོ། །རབ་ཏུ་དབྱེ་བ་ཇི་ལྟ་བུ་ཞེ་ན། སྡོམ་ནི། མེད་ཡོད་དམིགས་མེད་དམིགས་
དང་བཅས། །ཡང་དག་ཚུལ་བཞིན་གཉིས་བཟློག་གཞན། །འདྲ་དང་མི་མཐུན་
སྣ་ཚོགས་གཅིག །འབྲལ་བསྡུས་མཐར་ཕྱིར་ཕྲ་ཉོན་མོངས། །མདོ་སྡེ་ཚིག་དོན་
ཆུང་ངུ་ཆེ། །མཚན་མ་མཚན་མེད་དེ་ཉིད་ནས། །དབང་བསྒྱུར་སྐད་ཅིག་རྗེས་སུ་
འབྲངས། དམིགས་པ་ཉི་ཤུ་རྩ་དགུར་དབྱེ། །ཞེས་དང༌། གཏན་ལ་དབབ་པའི་
བསྡུ་བ་ལས། ཉོན་མོངས་རྣམས་ཀྱི་དམིགས་ཚུལ་རྣམ་པ་ལྔར་ཡང་གསུངས་ཏེ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
357.
དེ་ཉིད་ལས། མཐོང་བ་དང་བསྒོམས་པས་སྤང་བར་བྱ་བའི་ཟག་པ་ཇི་སྐད་
བསྟན་པ་དེ་དག་གི་དམིགས་པ་ནི་མདོར་བསྡུ་ན་རྣམ་པར་ལྔ་རིག་པར་བྱ་སྟེ།
རང་གི་ངང་གིས་ཡོད་པའི་དངོས་པོ་ལ་དམིགས་པའོ། །དེ་ལ་གང་དག་སྡུག་
བསྔལ་དང་ཀུན་འབྱུང་བའི་བདེན་པ་ལ་དམིགས་པ་དེ་དག་ནི་ལོག་པར་རྣམ་་་་
པར་བརྟག་པའི་དངོས་བོ་ལ་དམིགས་པ་ཞེས་བྱའོ། །ཞེས་སོགས་མཚན་གཞི་
དང་བཅས་པ་གསུངས་པ་རྣམས་དེར་བལྟས་ན་ཤེས་པར་འགྱུར་རོ། ། ན་
དེས་ན་ལོག་ལྟ་སོགས་ཉོན་མོངས་རྣམས་ཀྱིས་དོན་དེའི་རྣམ་པ་ཇི་བཞིན་་་་
ཤར་ནས་དངོས་སུ་དམིགས་པ་མིན་ཀྱང་དོན་དེའི་མིང་དང་མཚན་མ་དང་་་་་་་
གཟུགས་བརྙན་དང་རང་གིས་ཀུན་བཏགས་པའི་ཆ་སོགས་ལ་དམིགས་ནས་དོན་
དེ་ལ་ལོག་པར་ཞུགས་པས། དོན་དེ་ལ་དམིགས་པའི་ཐ་སྙད་ཐོབ་ཅིང་དམིགས་
པར་ཁས་བླང་དགོས་པའི་ཕྱིར། དེར་ཐལ། ཀུན་བཏུས་ལས། འགོག་པ་དང་
ལམ་ལ་དམིགས་པའི་ཉོན་མོངས་པ་གང་ཡིན་པ་དེ་ནི་དེ་དག་ལ་དམིགས་པ་མ་་་
ཡིན་པར་བལྟ་སྟེ། དེའི་དམིགས་པ་ནི་དེས་ཡོངས་སུ་རྟོགས་པའོ། །ཞེས་པའི་
དར་ཊཱིཀ་ལས། འགོག་ལམ་ལ་ལོག་པར་ཞུགས་པའི་ཉོན་མོངས་པས། དེ་དག་
ལ་མངོན་སུམ་དུ་དམིགས་པ་མ་ཡིན་ཏེ། དེ་དང་འདྲ་བའི་རྟོག་པས་བཏགས་པ་
ཙམ་ལ་དམིགས་པ་ལ་དེ་ལ་དམིགས་ཞེས་བརྗོད་པའི་ཕྱིར། ཞེས་དང༌། ཊཱིཀ་
ཆེན་ལས་ཀྱང་། འོ་ན་དེ་དག་གི་དམིགས་པ་གང་ཡིན་པ་ཞེ་ན། དེ་རྣམས་ཀྱི་
དམིགས་པ་ནི་དེ་ཡོངས་སུ་རྟོགས་པ་སྟེ་རང་གི་ཀུན་བཏགས་པའི་འགོག་ལམ་གྱི་
གཟུགས་བརྙན་ལ་དམིགས་པ་ཡིན་ནོ། །ཞེས་དང་། བསྡུ་བར་ཡང༌། འགོག་པ་
དང་ལམ་ལ་དམིགས་པ་དང་ཁམས་མི་འདྲ་བ་དག་ལ་དམིགས་པ་དག་ནི་རང་་་
གིས་རྣམ་པར་བརྟགས་པའི་མིང་ལ་དམིགས་པ་ཞེས་བྱ་སྟེ། ཉོན་མོངས་པ་ནི་
ནམ་ཡང་འགོག་པ་དང་ལམ་ལ་དམིགས་པར་མི་འགྱུར་དམིགས་པར་མི་བྱེད་་་་་



. 358 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དམིགས་པར་མི་འགྱུར་ལ་ཁམས་མི་འདྲ་བ་ཡང་མ་ཡིན་པའི་ཕྱིར་རོ། ཞེས་
དང་། དར་ཊཱིཀ་ལས་ཀྱང༌། མ་རིག་པ་དང་ལྟ་བ་གསུམ་དང་ཐེ་ཚོམ་གསུམ་
གྱིས་ས་གོང་མ་དམིགས་ཀྱང་། རང་ས་ལ་དམིགས་པ་བཞིན་དུ་མངོན་སུམ་དུ་
དམིགས་པ་མ་ཡིན་ཏེ། དེས་ཀུན་ཏུ་བརྟགས་པ་ལ་དམིགས་པ་ཙམ་ལ་བཞག་
པའི་ཕྱིར། ཞེས་གསུངས་པའི་ཕྱིར། ཞེས་གསུངས་པས་བློ་ལྡན་རྣམས་ཀྱིས་
དཔྱད་པར་བྱའོ། །
སྐྱབས་གསུམ་གྱི་སྐོར།
དྲི་བ། བྱེ་མདོ་གཉིས་སྐྱབས་གསུམ་གྱི་མཚན་གཞི་འཇོག་ཚུལ་
སོགས་ལ་མི་མཐུན་པ་ཨེ་ཡོད། །
ལན། ཡོད་དེ། བྱེ་སྨྲས་དེ་གསུམ་གང་རུང་ལ་ཟག་མེད་ཀྱིས་ཁྱབ་པར་
འདོད་ལ། མདོ་སྡེ་བས་དེ་ལྟར་མི་འདོད་པའི་ཁྱད་པར་ཡོད་པའི་ཕྱིར། དེར་
ཐལ། བྱེ་སྨྲའི་ལུགས་ལ་སངས་རྒྱས་དང་དགེ་འདུན་ལམ་བདེན་ཡིན་དགོས་པ་
གང་ཞིག ཆོས་དཀོན་མཆོག་ལ་འདུས་མ་བྱས་ཟག་མེད་གང་རུང་ལ་འདུས་
བྱས་ཟག་མེད་མྱང་འདས་ཀྱིས་ཁྱབ་པར་འདོད་པའི་ཕྱིར་ཏེ། མཛོད་ལས། གང་
ཞིག་གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་བྱེད་པའི་ཆོས། །མི་སློབ་
པ་དང་གཉིས་ཀ་དང་། །ཞེས་གསུངས་པའི་ཕྱིར། ཁྱབ་སྟེ། འདིས་སྐྱབས་ཡུལ་
སངས་རྒྱས་དཀོན་མཆོག་དང་དགེ་འདུན་དཀོན་མཆོག་ནི་རིམ་བཞིན་སངས་་་་
རྒྱས་སུ་བྱེད་ཆོས་མི་སློབ་པའི་ལམ་བདེན་དང༌། དགེ་འདུན་དུ་བྱེད་ཆོས་སློབ་
པ་དང་སངས་རྒྱས་མ་གཏོགས་པའི་མི་སློབ་པའི་ལམ་བདེན་ལ་བྱེད་པར་བཤད་
པའི་ཕྱིར། མདོ་སྡེ་བས་རྟེན་སངས་རྒྱས་སུ་འདོད་པ་མ་གཏོགས་སྐྱབས་གསུམ་
གྱི་འཇོག་ཚུལ་བྱེ་སྨྲ་དང་མཐུན་པའི་ཕྱིར་ཏེ། གསེར་ཕྲེང་ལས། འདིར་སློབ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 359 •
དཔོན་གྱིས་རྟེན་སངས་རྒྱས་སུ་བཤད་པ་ནི་མདོ་སྡེ་བའི་ཡང་འདོད་པར་མངོན་
པས་ཁྱད་དེ་ཙམ་མ་གཏོགས་པ་མདོ་སྡེ་བ་ཡང་སྐྱབས་གསུམ་གྱི་འཇོག་ཚུལ་འདི་
དང་མཐུན་ནོ། །ཞེས་གསུངས་པའི་ཕྱིར། །
སྐབས་འདིར་ལ་ལས། བྱེ་སྨྲས་སངས་རྒྱས་དང་དགེ་འདུན་གྱི་རྒྱུད་ཀྱི་
བརྟེན་པ་ཟག་མེད་ཀྱི་ཕུང་བོ་རྣམས་དེ་དང་དེ་ཡིན་གྱི། དེ་དག་གི་རྟེན་ལུས་ནི་
སྡུག་བདེན་ཡིན་པས་དེ་དང་དེ་མ་ཡིན་པར་འདོད་པའི་ཕྱིར་ཏེ། མཛོད་རང་
འགྲེལ་ལས། གཟུགས་ཀྱི་སྐུ་ནི་སྔ་མ་དང་ཕྱི་མར་ཡང་བྱེ་བྲག་མེད་པའི་ཕྱིར་རོ། །
ཞེས་གསུངས་པའི་ཕྱིར། ཁྱབ་སྟེ། སྔ་མ་བྱང་སེམས་དང་ཕྱི་མ་སངས་རྒྱས་པའི་
རྒྱུད་ཀྱི་རྟེན་ལུས་ནི་ལས་ཉོན་གྱི་འཕངས་འབྲས་སུ་ཁྱད་པར་མེད་པས་སངས་་་་
རྒྱས་ཀྱི་རྟེན་གཟུགས་སྐུ་སངས་རྒྱས་མ་ཡིན་ཞེས་དེའི་འདོད་ཚུལ་བཀོད་པ་ཡིན་་
པའི་ཕྱིར་ཏེ། བྱེ་སྨྲས་དེ་ལྟར་འདོད་པ་ལ། ཁ་ཅིག་གིས། སངས་རྒྱས་ཀྱི་སྐུ་ལ་
ངན་སེམས་ཀྱིས་ཁྲག་ཕྱུང་བའི་མཚམས་མེད་འབྱུང་བ་མི་འཐད་པར་ཐལ།
དེའི་རྟེན་སངས་རྒྱས་མ་ཡིན་པའི་ཕྱིར། ཞེས་རྩོད་པ་ལ། བྱེ་སྨྲས་སྐྱོན་མེད་དེ།
རྟེན་ལ་གནོད་པས་བརྟེན་པ་ལ་ཡང་གནོད་པའི་ཕྱིརཏེ། དཔེར་ན། མིག་ལ་
གནོད་པས་མིག་ཤེས་ལ་གནོད་པ་བཞིན། ཞེས་ལན་འདེབས་ཚུལ་སོགས་མདོ་
ལས་རྒྱས་པར་དངོས་སུ་གསུངས་པའི་ཕྱིར་ཏེ། དྲིན་ལན་བསབ་པའི་མདོ་ལས།
གསོལ་བ། གཟུགས་ཀྱི་སྐུ་ལ་སྐྱབས་སུ་མཆིའམ། ཆོས་ཀྱི་སྐུ་ལ་སྐྱབས་སུ་མཆི།
བཀའ་སྩལ་བ། ཆོས་ཀྱི་སྐུ་ལ་སྐྱབས་སུ་འགྲོའོ། །གཟུགས་ཀྱི་སྐུ་ལ་སྐྱབས་སུ་འགྲོ་
བ་མ་ཡིན་ཏེ། གཟུགས་ཀྱི་སྐུ་སངས་རྒྱས་མ་ཡིན་པའི་ཕྱིར་རོ། །གསོལ་བ།
གཟུགས་ཀྱི་སྐུ་སངས་རྒྱས་མ་ལགས་ན། ཅིའི་སླད་དུ་སངས་རྒྱས་ཀྱི་སྐུ་ལ་ཁྲག་
ཕྱུང་བས། མཚམས་མ་མཆིས་པའི་ལས་བགྱིས་པར་འགྱུར། བཀའ་སྩལ་བ།
གཟུགས་ཀྱི་སྐུ་ནི་ཆོས་ཀྱི་སྐུའི་སྣོད་ཡིན་ཏེ། ཆོས་ཀྱི་སྐུའི་གནས་སོ། །དེ་བས་ན་



• 360 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཟུགས་ཀྱི་སྐུ་ལ་གནོད་པས་མཚམས་མེད་པའི་ལས་སུ་འགྱུར་གྱི། གཟུགས་ཀྱི་
སྐུ་སངས་རྒྱས་ཡིན་པས། མཚམས་མེད་པའི་ལས་སུ་འགྱུར་བ་ནི་མ་ཡིན་ནོ། །
ཞེས་དང་། སངས་རྒྱས་ནི་ཀུན་ཤེས་པའི་དབང་བོའོ། །ཆོས་ནི་ཆོས་མ་ཡིན་པའོ།
དགེ་འདུན་གྱི་ཟག་པ་མེད་པའི་དབང་པོ་གསུམ་མོ། །སངས་རྒྱས་ནི་ལམ་གྱི་
བདེན་པའི་ཕྱོགས་ཆ་གཅིག་གོ །ཆོས་ནི་འགོག་པའི་བདེན་པའོ། །དགེ་འདུན་
ཡང་ལམ་གྱི་བདེན་པའི་ཕྱོགས་ཆ་གཅིག་གོ། ཞེས་གསུངས་པའི་ཕྱིར་ཞེས་ཟེར།།
ཡང་སྐབས་འདིར་འགའ་ཞིག་གིས། གསེར་ཕྲེང་ལས། བྱེ་སྨྲའི་ལུགས་ཀྱིས་
ནི་སངས་རྒྱས་དང་དགེ་འདུན་གཉིས་ཀའི་རྟེན་ལུས་ནི་སྡུག་བདེན་ཡིན་པས་་་་་
སངས་རྒྱས་དང་དགེ་འདུན་མིན་ལ། ཞེས་གསུངས་པ་ལ་བརྟན་ནས་བྱེ་སྨྲའི་
ལུགས་ལ་སྡུག་བདེན་ཡིན་ན་སངས་རྒྱས་མ་ཡིན་པའི་ཁྱབ་པ་ཁས་ལེན་དགོས་ལ།
དེས་ན་དེའི་ལུགས་ལ། བདག་ཅག་གི་སྟོན་པ་ཤཱཀྱ་ཐུབ་པ་ཡང་སངས་རྒྱས་མ་
ཡིན་པར་འདོད་དགོས་ཏེ། དེ་སྡུག་བདེན་ཡིན་པའི་ཕྱིར། མ་གྲུབ་ན། དེར་
ཐལ། དེ་ལམ་བདེན་དུ་མ་གཏོགས་པའི་འདུས་བྱས་ཡིན་པའི་ཕྱིར། ཁྱབ་སྟེ།
མཛོད་ལས། ལམ་མ་གཏོགས་པའི་འདུས་བྱས་རྣམས། །ཟག་བཅས། ཞེས་
གསུངས་པའི་ཕྱིར། ཞེས་ཟེར། དེ་ལ་ཡང་ཁ་ཅིག་ན་རེ། དེ་ཆེས་མི་འཐད་པར་
ཐལ། སྟོན་པ་ཤཱཀྱ་ཐུབ་པ་སངས་རྒྱས་སུ་མི་འདོད་པའི་ནང་བའི་གྲུབ་མཐའ་སྨྲ་
བ་མེད་པའི་ཕྱིར། དེར་ཐལ། རང་གི་སྟོན་པ་སངས་རྒྱས་སུ་མི་འདོད་ན་རང་
ཉིད་ནང་བ་སངས་རྒྱས་པར་འདོད་པ་མི་རིགས་པར་འགྱུར་བའི་ཕྱིར། འདུལ་
བ་ལུང་ལས། བཙུན་པ་སངས་རྒྱས་གྲངས་སུ་ཁ་བསྐང་སྟེ་བགྱིད་པར་རུང་ངམ།
ཞེས་སོགས་དེ་སངས་རྒྱས་སུ་བཤད་པ་ཆེས་མང་ཞིང་། ཡང་དགེ་སློང་བཞིར་
ལོངས་དགེ་འདུན་དུ་བཤད་པའང་ཡོད་པའི་ཕྱིར། དེས་ན་གསེར་ཕྲེང་སོགས་
ལས་གསུངས་པ་དེ་ནི་བྱེ་སྨྲ་སྔ་མ་དག་གི་འདོད་པ་ཡིན་ཞིང་བྱེ་སྨྲའི་ལུགས་ལ་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，361 .
སྟོན་པ་ཤཱཀྱ་ཐུབ་པ་སངས་རྒྱས་ཡིན་པར་ཡིག་ཆར་གསུངས་སྟེ། དེ་ཉིད་ལས།
བྱེ་སྨྲའི་ལུགས་གཞིར་བཞག དེ་ཆོས་ཅན། ཁྱོད་སངས་རྒྱས་ཡིན་པར་ཐལ།
ཁྱོད་རང་ཉིད་སངས་རྒྱས་སུ་བྱེད་པའི་ཆོས་ཟད་མི་སྐྱེ་བའི་ཡེ་ཤེས་མི་སློབ་ལམ་་་
ཐོབ་པའི་འཕགས་པ་ཡིན་པའི་ཕྱིར། མཛོད་ལས། སངས་རྒྱས་དགེ་འདུན་བྱེད་
པའི་ཆོས། །མི་སློབ་པ་དང་གཉིས་ཀ་དང༌། །ཞེས་གསུངས་པའི་ཕྱིར། རང་
འགྲེལ་ལས། ཡང་ན་གང་དག་བརྙེས་པས་ཐམས་ཅད་ཐུགས་སུ་ཆུད་པར་སྤྱོད་
པའི་ཕྱིར་སངས་རྒྱས་ཡིན་པའོ། །ཞེས་གསུངས་པའི་ཕྱིར། ཞེས་ཟེར།
ཡང་འགའ་ཞིག་གིས། འདུལ་བ་ལུང་གི་དེ་ནི་འཇིག་རྟེན་གྲགས་ཚོད་ཀྱི་
དབང་དུ་བྱས་པ་དང་། སངས་རྒྱས་དང་དགེ་འདུན་བཏགས་པ་ལ་དགོངས་
ཤིང་། ཀུན་མཁྱེན་བླ་མའི་དགོངས་པ་ཡང་མཐའ་གཅིག་ཏུ་ཕར་ཕྱིན་མཐའ་
དཔྱོད་ལྟར་ཡིན་པའི་ངེས་པ་མེད་པའི་ཕྱིར་ཏེ། མཛོད་ཀྱི་གནས་བཞི་བར་དེ་
ལྟར་བཤད་ཀྱང་གནས་དང་པོར་སངས་རྒྱས་ཀྱི་ཐོབ་པ་ཟག་མེད་དུ་བཤད་པའི་
ཕྱིར། ཁྱབ་སྟེ། སངས་རྒྱས་ལ་གང་ཟག་ཡོད་ན་ཟག་བཅས་སུ་འགྱུར་ཞིང་།
ཟག་བཅས་ཡིན་ན། ཁྱོད་ཀྱི་ཐོབ་པ་ཟག་བཅས་ཡིན་དགོས་པའི་ཕྱིར། མཛོད་
ལས། དེར་གཏོགས་རྣམས་ཀྱི་རང་ཁམས་པ། །ཞེས་སོགས་གསུངས་པའི་ཕྱིར།
ཞེས་ཟེར། ཡང་ཁ་ཅིག་བྱེ་སྨྲ་སྔ་མས་སྟོན་པ་སངས་རྒྱས་དང་སློབ་པ་འཕགས་
པ་རྣམས་སངས་རྒྱས་དང་དགེ་འདུན་དུ་འདོད་པར་ཐལ། མདོ་སྡེ་བ་སོགས་
ཀྱིས་བྱེ་སྨྲ་སྔ་མ་ལ། དེ་དག་གིས་འཇིག་རྟེན་པའི་ཡིད་མངོན་དུ་བྱས་པ་ན་
སངས་རྒྱས་དང་དགེ་འདུན་མིན་པར་ཐལ་བ་འཕངས་པ་གང་ཞིག ཕ་རོལ་
བོས་འདོད་བཞིན་དུ་དེར་ཐལ་བ་འཕངས་པ་ནི་མཁས་པའི་ཁྱད་ཆོས་མ་ཡིན་་་་
པའི་ཕྱིར། དང་བོ་གྲུབ་སྟེ། མཛོད་ཀྱི་འགྲེལ་བ་རྣམས་སུ་བཤད་པ་ལྟར་གསེར་
ཕྲེང་ལས། བསྟན་མཁས་པའི་ཁྱད་ཆོས་མ་ཡིན་པའི་ཕྱིར། དང་པོ་གྲུབ་སྟེ།



·362 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཛོད་ཀྱི་འགྲེལ་བ་རྣམས་སུ་བཤད་པ་ལྟར་གསེར་ཕྲེང་ལས། བསྟན་བཅོས་ཀྱི་
དགོངས་པ་དེ་ལྟ་མིན་ན། སངས་རྒྱས་དང་དགེ་འདུན་གྱིས་འཇིག་རྟེན་པའི་
ཡིད་མངོན་དུ་བྱས་པ་ན་སངས་རྒྱས་དང་དགེ་འདུན་མིན་པར་འགྱུར་ཏེ། སློབ་
པ་དང་མི་སློབ་པ་ཟག་མེད་ཡིན་པས་དེ་དག་དང་འཇིག་རྟེན་པའི་ཡིད་གཉིས་་་
མངོན་གྱུར་ཏུ་ལྷན་ཅིག་ཏུ་མི་གནས་པས་དེའི་ཚེ་སློབ་མི་སློབ་མེད་ལ། ། ཞེས་
སོགས་གསུངས་པའི་ཕྱིར། གཉིས་པ་གྲུབ་སྟེ། དབུ་མའི་ཡིག་ཆར། ཁས་བླངས་
ཟིན་པ་ཞིག་ལ་ད་དུང་དེར་ཐལ་བ་འཕེན་པ་ནི་རྒོལ་བ་ཚར་གཅོད་ཀྱི་གནས་སུ་་
བཤད་པའི་ཕྱིར་ཏེ། གྲུབ་ཟིན་སྒྲུབ་པའི་སྐྱོན་ཆེན་པོ་ཡང་ཡོད་པའི་ཕྱིར། ཞེས་
གསུངས་པའི་ཕྱིར། ཞེས་ཟེར། ཡང་ཁ་ཅིག བྱེ་སྨྲའི་ལུགས་ལ་སྟོན་པ་སངས་
རྒྱས་སངས་རྒྱས་ཡིན་ལ། སངས་རྒྱས་དཀོན་མཆོག་མིན་ཟེར། ལ་ལས་དེ་མི་
འཐད་དེ། སྟོན་པ་སངས་རྒྱས་སངས་རྒྱས་དཀོན་མཆོག་ཡིན་པའི་ཕྱིར་ཏེ། དེ་
ལྟར་མཛོད་ཀྱི་ཡིག་ཆར་གསུངས་པའི་ཕྱིར། དེ་ཉིད་ལས། ཁ་ཅིག སངས་
འཕགས་སངས་རྒྱས་དཀོན་མཆོག་མ་ཡིན་ཟེར་ན། སངས་རྒྱས་འཕགས་པའི་
རྒྱུད་ཀྱི་མི་སློབ་པ་ཆོས་ཅན། ཁྱོད་སངས་རྒྱས་སུ་བྱེད་པའི་ཆོས་མ་ཡིན་པར་
ཐལ། ཁྱོད་རང་རྒྱུད་ལྡན་གྱི་གང་ཟག་སངས་རྒྱས་སུ་བྱེད་པའི་ཆོས་མ་ཡིན་པའི་
ཕྱིར། མ་གྲུབ་ན། སངས་རྒྱས་མ་ཡིན་པ་འགལ་ལོ། །ཞེས་གསུངས་པའི་ཕྱིར་
ཞེས་ཟེར་བས་དཔྱད་པར་བྱའོ། །
དྲི་བ། སྐྱབས་གསུམ་སོ་སོའི་ངོ་བོ་འཇོག་ཚུལ་ཇི་ལྟར་ཡིན།
ལན། འདུས་མ་བྱས་སོགས་ཡོན་ཏན་བརྒྱད་དང་ལྡན་པའི་སྐྱབས་
གནས་མཐར་ཐུག་དེ། སངས་རྒྱས་དཀོན་མཆོག་གི་མཚན་ཉིད། ཡོན་ཏན་
བརྒྱད་ནི། རང་བཞིན་རྣམ་དག་གི་ཡོན་ཏན་ངོ་བོ་ཉིད་སྐུ་ཐོག་མར་སྐྱེ་བ་
དབུས་སུ་གནས་པ་མཐའ་མར་འཇིག་པ་བདེན་པར་མེད་པའི་འདུས་མ་བྱས་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:363.
དང༌། གློ་བུར་རྣམ་དག་འབད་རྩོལ་ཞི་བའི་གཞན་དོན་ལྷུན་གྲུབ་དང་། འདུས་
བྱས་ཀྱི་ཡོན་ཏན་ཇི་ལྟ་བ་རྟོགས་པ་ནི་རང་གི་སྟོང་ཉིད་གཟིགས་པ་ལྟར་ནང་་་་་
ཕན་ཚུན་ཁོ་ན་ལས་གཞན་གྱིས་རྟོགས་མི་ནུས་པ་དང༌། ཇི་སྙེད་པ་མཁྱེན་པ་
འགྲོ་བའི་ངང་ཚུལ་གཟིགས་ནས་དེའི་དོན་སྒྲུབ་པའི་ཐབས་མ ཁྱེན་པ་དང་།
སེམས་ཅན་རྣམས་ཀྱིས་ཤེས་བྱ་མ་རྟོགས་པ་རྟོགས་ཕྱིར་སྟོན་པའི་བརྩེ་བ་དང་།
མཁྱེན་བརྩེ་རལ་གྲི་དང་རྡོ་རྗེ་ལྟ་བུས་གདུལ་བྱའི་སྡུག་བསྔལ་གྱི་མྱུ་གུ་དང་ལྟ་་་་་
བའི་ནགས་ཀྱིས་བསྐོར་བའི་ཐེ་ཚོམ་གྱི་རྩིག་པ་འཇིག་པར་མཛད་པར་ནུས་པའི་་
ཡོན་ཏན་ཏེ། དང་པོ་གསུམ་རང་དོན་ཆོས་སྐུ་དང༌། ཕྱི་མ་གསུམ་གཞན་དོན་
གཟུགས་སྐུ་སྤྲུལ་བའི་ཐབས་ཏེ་བརྒྱད་དོ། ། །
རྒྱུད་བླ་མ་ལས། སྐྱབས་གསུམ་རེ་རེ་མདོར་བསྟན་རྒྱས་བཤད་བསྟན་
བཤད་སྦྱར་བ་སྟེ་གཞུང་ཚན་པ་གསུམ་གསུམ་གྱིས་བཤད་པས་དང་པོ་སངས་་་་་
རྒྱས་དཀོན་མཆོག་ནི། གང་ཞིག་ཐོག་མ་དབུས་མཐའ་མེད་ཅེས་སངས་རྒྱས་
ཉིད་རང་རྣམ་སངས་རྒྱས། །སངས་རྒྱས་ནས་ནི་མ་རྟོགས་རྟོགས་ཕྱིར་འཇིག་
མེད་རྟག་པའི་ལམ་སྟོན་པ། །མཁྱེན་བརྩེའི་རལ་གྲི་རྡོ་རྗེ་མཆོག་བསྣམས་སྡུག་
བསྔལ་མྱུ་གུ་གཅོད་མཛད་ཅིང་། །སྣ་ཚོགས་ལྟ་ཐིབས་ཀྱིས་བསྐོར་ཐེ་ཚོམ་རྩིག་
པ་འཇིག་མཛད་དེ་ལ་འདུད། །ཅེས་པའི་མདོར་བསྟན་ལ། འདུས་མ་བྱས་ཤིང་
ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་
པར་ལྡན། །དོན་གཉིས་ལྡན་པའི་སངས་རྒྱས་ཉིད། །ཅེས་པ་རྒྱས་བཤད་དང་།
ཐོག་མ་མཐའ་དབུས་མེད་པ་ཡི། །རང་བཞིན་ཡིན་ཕྱིར་འདུས་མ་བྱས། །ཞི་བ་
ཆོས་ཀྱིས་སྐུ་ཅན་ཕྱིར། །ལྷུན་གྱིས་གྲུབ་ཅེས་བྱ་བར་བརྗོད། །སོ་སོ་རང་གི་
རྟོགས་བྱའི་ཕྱིར། །གཞན་གྱི་རྐྱེན་གྱིས་རྟོགས་མིན་པ། །དེ་ལྟར་རྣམ་གསུམ་
རྟོགས་ཕྱིར་མཁྱེན། །ལམ་སྟོན་ཕྱིར་ན་ཐུགས་བརྩེ་བ། །ནུས་པ་ཡེ་ཤེས་ཐུགས་རྗེ་



• 364 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིས། །སྡུག་བསྔལ་ཉོན་མོངས་སྤོང་ཕྱིར་རོ། །ཞེས་པ་བསྟན་བཤད་སྦྱོར་བའི་
ཚིག་གོ །
བསམ་མེད་གཉིས་མེད་སོགས་ཡོན་ཏན་བརྒྱད་དང་ལྡན་པའི་འཕགས་་་་་་
རྒྱུད་ཀྱི་རྣམ་བྱང་བདེན་པ། ཆོས་དཀོན་མཆོག་གི་མཚན་ཉིད། ཡོན་ཏན་བརྒྱད་
ནི། སྒྲ་རྟོག་གིས་མཐའ་བཞིར་བསམ་དུ་མེད་པ་དང་། ལས་ཉོན་གཉིས་ཅི་
རིགས་དང་བྲལ་ནས་མེད་པ་དང་། བདེན་འཛིན་ནམ་ཚུལ་མིན་ཡིད་བྱེད་ཀྱི་
རྟོག་པ་མེད་པ་དང༌། ཆགས་བྲལ་དང་བཞི་སྟེ། འགོག་བདེན་གྱི་ཡོན་ཏན་དང་།
ལམ་གྱི་ངོ་བོ་རང་གི་སྤང་བྱས་དག་པ་དང་། ཇི་ལྟ་ཇི་སྙེད་མཁྱེན་པའི་གསལ་
བའི་ཡོན་ཏན་དང་། རང་གི་མི་མཐུན་ཕྱོགས་ཀྱི་གཉེན་པོའི་ཕྱོགས་བྱེད་པའི་
ནུས་པ་དང་། ཆགས་པ་དང་བྲལ་བའི་ཡོན་ཏན་ཏེ། ལམ་བདེན་གྱི་བཞི་སྟེ་
བརྒྱད་དོ། །དེ་དག་སྟོན་པར་རྒྱུད་བླ་མ་ལས། བསམ་མེད་གཉིས་མེད་རྟོགས་
མེད་པ། །ཞེས་སོགས་བྱུང་ངོ༌། །
རིག་གྲོལ་གྱི་ཡོན་ཏན་གཉིས་དང་ལྡན་པའི་འཕགས་པ། ་ དགེ་འདུན་
དཀོན་མཆོག་གི་མཚན་ཉིད། རིག་གྲོལ་གྱི་ཡོན་ཏན་བརྒྱད་དང་ལྡན་པའི་ཐེག་
ཆེན་འཕགས་པ། ཐེག་ཆེན་གྱི་དགེ་འདུན་དཀོན་མཆོག་གི་མཚན་ཉིད། ཡོན་
ཏན་བརྒྱད་ནི། ཇི་ལྟ་བ་རིག་པ་དང་། ཇི་སྙེད་པ་རིག་པ་དང་། དེ་ལྟར་རྟོགས་
པའི་སོ་སོར་རང་རིག་དང་། རིག་པའི་ཡོན་ཏན་ཏེ་བཞི། ཆགས་སྒྲིབ་ལས་གྲོལ་
བ་དང༌། ཐོགས་སྒྲིབ་ལས་གྲོལ་བ་དང་། དམན་སྒྲིབ་ལས་གྲོལ་བ་དང་། གྲོལ་
བའི་ཡོན་ཏན་དང་བཞི་སྟེ་བརྒྱད་དོ། །དེ་དག་སྟོན་པར། རྒྱུད་བླ་མ་ལས། ཇི་
ལྟ་ཇི་སྙེད་ནང་གི་ནི། །ཞེས་སོགས་བྱུང་ངོ༌། །དེ་གསུམ་གྱི་སྒྲ་དོན་ནི། དེ་གསུམ་
ཆོས་ཅན། དཀོན་མཆོག་ཅེས་བརྗོད་པའི་རྒྱུ་མཚན་ཡོད་དེ། རིན་པོ་ཆེ་ལྟར་
འབྱུང་བ་དཀོན་པ་དང༌། དྲི་མ་ཅི་རིགས་པ་མེད་པ་དང་། འདོད་དོན་སྩོལ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·365.
བའི་མཐུ་དང་ལྡན་པ་དང༌། འགྲོ་བ་ལ་དགེ་བས་འཇིག་རྟེན་གྱི་རྒྱན་དུ་གྱུར་བ་
དང་། མཆོག་ཉིད་དང་། སྟོད་སྨད་སོགས་ཀྱིས་མི་འགྱུར་བའི་ཁྱད་པར་དྲུག་
དང་མཚུངས་པས་དེ་ལྟར་བརྗོད་པའི་ཕྱིར་ཏེ། རྒྱུད་བླ་མ་ལས། འབྱུང་བ་
དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་འགྱུར་ཕྱིར་
དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་གསུངས་
པའི་ཕྱིར་རོ། ། །
སྐབས་འདིར་གསེར་ཕྲེང་ལས། དགེ་འདུན་དཀོན་མཆོག་ནི། ཇི་ལྟ་བ་
དང་ཇི་སྙེད་པ་རིག་པ་དང་། ནང་གི་ཡེ་ཤེས་གཟིགས་པ་དང༌། གཟིགས་པ་དེ་
དག་པའི་ཡོན་ཏན་དེ་བླ་ན་མེད་པའི་ཡོན་ཏན་དེ་བཞི་དང་ལྡན་པའི་ཕྱིར་མི་་་་་
ལྡོག་གི་བྱང་སེམས་སོ། །ནས། དེ་ལྟར་ཡང་རྒྱུད་བླ་མ་ལས། ཇི་ལྟ་ཇི་སྙེད་ནང་
གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །
བླ་མེད་ཡོད་ཏན་དང་ལྡན་ཉིད། །ཅེས་སོ། །ཞེས་པ་ནས། དགེ་འདུན་ཡོན་ཏན་
བརྒྱད་ལྡན་དུ་འཆད་པ་ནི་འོལ་སྤྱི་ཙམ་སྦྱར་དུ་རུང་ཡང་འགྲེལ་བས་མ་བཤད་་་
ཅིང་རྩེ་བ་ལ་ཡང་སྔ་མ་ལྟ་བུར་མི་གསལ་བས་བདག་གིས་དོར་རོ། །ཞེས་
གསུངས་ཤིང་ཕར་ཕྱིན་མཆན་ལས། རྩ་བར་ཡང་འདིའི་མཇུག་ཏུ་གྲོལ་བའི་
ཡོན་ཏན་བཤད་པ་འགྲེལ་བས་ཀྱང་ཁ་མ་ཕྲལ་བར་བཤད་དེ། དེ་ལྟ་བུའི་འབྲེལ་
མ་གོ་བར་ཡོན་ཏན་བརྒྱད་དུ་སོ་སོར་བགྲང་ན་གནད་མི་གོ་བས་གསེར་ཕྲེང་གི་་་
ཟུར་ཟ་ཡང་དེ་ལ་ཡིན་གྱི་ཡོན་ཏན་བརྒྱད་དུ་ཕྱེ་བ་ཙམ་ལ་མིན་ནམ་སྙམ། ཞེས་
གསུངས་པ་ལྟར་འགྲེལ་མཆན་ལས་ཀྱང་། གསེར་ཕྲེང་ལས། ཡོན་ཏན་དེ་བཞི་
དང་ལྡན་པའི་ཕྱིར་མི་ལྡོག་པའི་བྱང་སེམས་སོ། །ཞེས་པ་ནི། གྲོལ་བའི་ཡོན་ཏན་
གསུམ་བླ་ན་མེད་པའི་ཡོད་ཏན་ཞེས་གཅིག་ཏུ་བསྡུས་པ་ཡིན་ལ། ། དགེ་འདུན་
ཡོན་ཏན་བརྒྱད་ལྡན་དུ་འཆད་པ་ནི་འོལ་སྤྱི་ཙམ་སྦྱར་དུ་རུང་ཡང་འགྲེལ་བས་་་་



·366 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
མ་བཤད་ཅིང་རྩེ་བ་ལ་ཡང་སྔ་མ་ལྟ་བུར་མི་གསལ་བས་བདག་གིས་དོར་རོ། །
ཞེས་པ་སྤྱི་གཉིས་བགྲང་བ་སྔ་མ་གཉིས་ལྟར། རྩ་འགྲེལ་དུ་མི་གསལ་ལ། སོ་སོར་
རང་རིག་པ། བུ་ཉ་གཉིས། དེ་གཉིས་ཀྱིས་འཇིག་རྟེན་ལས་འདས་པའི་ལམ་
རྟོགས་པ། ཞེས། སྔ་མ་གཉིས་ཀྱི་སྤྱི་ཙམ་ལ་སྦྱར་བ་མི་འཐད་ཅིང་། སྔར་གྱི་
ཡོན་ཏན་བཞི་རྩ་འགྲེལ་གྱི་ཚིག་ལ་གསལ་བས་ཡིན་གྱི། གཏན་མི་འཐད་ཅེས་པ་
མིན་ཏེ། རྒྱུད་བླ་དར་ཊཱིཀ་ལས། དོན་བརྒྱད་དེ། ཇི་ལྟ་བ་རིགས་པ་དང༌། ནས།
སྤྱིར་གཉིས་བགྲངས་པས་རིག་པ་དང་། རྣམ་པར་གྲོལ་བའོ། །ཞེས་གསུངས་
པའི་ཕྱིར། དེས་ན་ཕྱིར་མི་ལྡོག་པའི་བྱང་སེམས་གསུངས་པ། བློ་ལྡན་ཕྱིར་མི་
ལྡོག་པའི་ཚོགས། །ཞེས་པའི་དངོས་བསྟན་གཙོ་བོ་ཡིན་ལ། ཞེས་གསུངས་པས་
གསེར་ཕྲེང་གི་དེ་ལྟར་གསུངས་པའི་དོན་དེ་ལྟར་རོ། །རྒྱུད་བླ་མ་ལས། ཆོས་དང་
དགེ་འདུན་དཀོན་མཆོག་གཉིས་མདོར་བསྟན་རྒྱས་བཤད་བསྟན་བཤད་སྦྱར་བ་་
གསུམ་གསུམ་གྱིས་བཤད་པའི་གཞུང་མང་དོགས་ནས་འདིར་མ་བཀོད་པའི་་་་་་་
གཞན་ལས་ཤེས་པར་བྱའོ། །
སྐབས་འདིར་ཁ་ཅིག འདིར་བསྟན་མཁྱེན་བརྩེ་ནུས་པའི་ཡོན་ཏན་གསུམ་
གཞན་དོན་གྱི་ཡོན་ཏན་དུ་བཤད་པ་མི་འཐད་པར་ཐལ། དེ་གསུམ་རང་དོན་གྱི་
ཡོན་ཏན་ཡིན་པའི་ཕྱིར། ། དེ་རྣམས་གདུལ་བྱ་ལ་དངོས་སུ་སྣང་བའི་སྒོ་ནས་
གཞན་དོན་མི་སྒྲུབ་པའི་ཡོད་ཏན་ཡིན་པའི་ཕྱིར་ཏེ། སངས་རྒྱས་ཀྱི་ཡེ་ཤེས་ཡིན་
པའི་ཕྱིར། ཁྱབ་སྟེ། རང་དོན་དང་གཞན་དོན་གྱི་སྐུ་ནི་གདུལ་བྱ་ལ་དངོས་སུ་
སྣང་ནས་གཞན་དོན་སྒྲུབ་མི་སྒྲུབ་ཀྱིས་འབྱེད་པར་དར་ཊཱིཀ་ལས་བཤད་པའི་་་་་
ཕྱིར། དེ་ཉིད་ལས། གདུལ་བྱ་ལ་དངོས་སུ་མི་སྣང་བའི་སངས་རྒྱས་ཀྱི་ཡེ་ཤེས་
རྣམས་ནི་རང་གི་དོན་དང༌། གདུལ་བྱ་ལ་དངོས་སུ་སྣང་བའི་གཟུགས་སྐུ་རྣམ་
པ་གཉིས་གཞན་དོན་དུ་བཞག་པ་ནི། གདུལ་བྱ་ལ་དངོས་སུ་སྣང་ནས་གཞན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 367 .
དོན་སྒྲུབ་མི་སྒྲུབ་ཀྱིས་ཕྱེ་བ་ཡིན་ལ། ཞེས་གསུངས་པའི་ཕྱིར། ཞེས་ཟེར་བ་ལ།
ལ་ལས། མ་ཁྱབ་སྟེ། དེ་རྣམས་འཇོག་ཚུལ་དེའི་དབང་དུ་བྱས་པའི་གཞན་དོན་
གྱི་སྐུ་མིན་ཀྱང་། དེས་བསྡུས་པའི་ཡོན་ཏན་དུ་ཁས་ལེན་དགོས་པའི་ཕྱིར། དེར་
ཐལ། ཐུགས་རྗེ་དང་ནུས་པ་གཉིས་ནི་གཟུགས་སྐུས་ཆོས་སྟོན་པའི་བདག་རྐྱེན་
ཡིན་པས་གཞན་དོན་དུ་བཞག་ཅིང་། ཇི་སྙེད་པ་མཁྱེན་པའི་ཡེ་ཤེས་ནི་ཐུགས་
རྗེ་འཇུག་པའི་རྒྱུ་ཡིན་པས་དེར་བཞག་པ་ཡིན་པའི་ཕྱིར་ཏེ། དར་ཊཱིཀ་ལས།
ཐུགས་རྗེ་དང་ནུས་པ་གཞན་དོན་དུ་བཞག་པ་ནི། གཟུགས་ཀྱི་སྐུ་གདུལ་བྱ་ལ་
དངོས་སུ་སྣང་ནས་ཆོས་སྟོན་པ་དེ་གཉིས་ཀྱི་ལག་རྗེས་ཡིན་པའི་དབང་དུ་བྱས་་་་
ནས་རྣམ་པར་བཞག་པའོ། །ཇི་སྙེད་པ་མཁྱེན་པའི་ཡེ་ཤེས་གཞན་དོན་དུ་བསྡུས་
པ་ནི་ཐུགས་རྗེ་འཇུག་པའི་རྒྱུའི་དབང་དུ་བྱས་པ་སྟེ། ཞེས་གསུངས་པའི་ཕྱིར་ཏེ།
སངས་རྒྱས་རུང་གི་ཆོས་ཉིད་ཀྱིས་སེམས་ཅན་ཐམས་ཅད་ལ་ཁྱད་མེད་དུ་ཁྱབ་་་་
པར་གཟིགས་པ་ལ་བརྟེན་ནས་སངས་རྒྱས་ཀྱི་ཐུགས་རྗེ་འཇུག་པའི་ཕྱིར། ཞེས་
ཟེར་བ་ལ། ལ་ལས། གཞན་དོན་དུ་བསྡུས་ཀྱང་གཞན་དོན་གྱི་སྐབས་མིན་ཞེས་
ཟེར་དགོས་སམ་དཔྱད་ཅེས་དཔྱད་གཞིར་བཀོད་པས་དཔྱད་པར་བྱའོ། །
དྲི་བ། ཀུན་རྫོབ་དང་དོན་དམ་པའི་སྐྱབས་ཀྱི་ཁྱད་པར་ཇི་ལྟར་
འཇོག་
ལན། རྒྱུད་བླ་མ་ལས། སྤང་ཕྱིར་བསླུ་བའི་ཆོས་ཅན་ཕྱིར། །ཞེས་པ་
ནས། ཚོགས་ཀྱང་དེ་ཡི་མཐར་ཐུག་ཕྱིར། །ཞེས་གསུངས་པ་ལྟར་ལམ་གྱི་བགྲོད་
པ་མཐར་ཐུག་པར་མ་རྫོགས་ཀྱང་རྫོགས་པར་ལྟར་སྣང་བའི་ཆ་ནས་བཞག་པའི་་
སྐྱབས་དེ། ཀུན་རྫོབ་པའི་སྐྱབས་ཀྱི་མཚན་ཉིད། ས་མཚམས་སློབ་པ་འཕགས་
པའི་སྐབས་ཁོ་ནར་ཡོད། དེ་ལ་རང་ཡིན་པར་གྱུར་བའི་ཆོས་དང་དགེ་འདུན་
གཉིས་དང་། སྔ་མ་ལ་ལུང་རྟོགས་ཀྱི་ཆོས་རྣམ་གཉིས་དང་། རྟོགས་པའི་ཆོས་



·368 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལའང་སྤངས་རྟོགས་ཀྱི་དབྱེ་བས་གཉིས་སུ་ཡོད་པ་ལས། སློབ་པའི་རྒྱུད་ཀྱི་ལུང་
གི་ཆོས་ཅན། རང་རྒྱུད་ལ་ཐོབ་བྱ་མཐར་ཐུག་པའི་གཏན་གྱི་སྐྱབས་མ་ཡིན་ཏེ།
དོན་དམ་མངོན་སུམ་དུ་རྟོགས་པ་མཐར་ཐུག་པའི་ཚེ་རང་ཉིད་འབྲས་བུ་ཐོབ་་་་
པའི་ཐབས་སུ་མི་དགོས་པས་ཆུ་བརྒལ་བའི་གྲུ་གཟིངས་ལྟར་སྤང་བྱ་ཡིན་པའི་་་་
ཕྱིར། བྱང་འཕགས་ཀྱི་རྒྱུད་ཀྱི་བདེན་མེད་མངོན་སུམ་དུ་རྟོགས་པའི་ལམ་
བདེན་ཆོས་ཅན། དེ་མ་ཡིན་ཏེ། རང་ཉིད་དྲི་མ་མཐའ་དག་གིས་དག་པ་མེད་
ཀྱང་རང་གི་ངོར་དྲི་མ་མཐའ་དག་གིས་དབེན་པར་སྣང་བ་དང་། རང་ཉིད་དྲི་
མའི་བསླད་པ་མཐའ་དག་དང་བྲལ་བ་མེད་ཀྱང་རང་གི་ངོ་བོ་ལ་དྲི་མའི་བསླད་་་
པ་མེད་པར་སྣང་བའི་འདྲིད་པ་དང་བསླུ་བའི་ཆོས་ཅན་ཡིན་པའི་ཕྱིར། འདིས་
བྱང་འཕགས་དང་། དམན་པའི་ལམ་བདེན་སོགས་ཀྱང་དེ་མ་ཡིན་པར་སྒྲུབ་
པར་བཞེད། ཐེག་དམན་གྱི་ལྷག་མེད་མྱང་འདས་ཆོས་ཅན། དེ་མ་ཡིན་ཏེ།
སྡུག་ཀུན་རགས་པ་ཙམ་མེད་པས་རབ་ཏུ་ཕྱེ་བའི་འགོག་པ་ཡིན་པའི་ཕྱིར།
འདིས་ཤེས་སྒྲིབ་ཀྱི་འཇིགས་པ་མ་ཟད་དོན་གྱིས་འཕངས་གསུངས། ཉན་རང་
དགྲ་བཅོམ་ཆོས་ཅན། དེ་མ་ཡིན་ཏེ། ཤེས་སྒྲིབ་ཀྱི་འཇིགས་པ་དང་བཅས་པའི་
ཕྱིར། འདིར་སློབ་པ་འཕགས་པ་རྣམས་ཤེས་སྒྲིབ་ཀྱི་འཇིགས་པ་དང་བཅས་པ་
དང་། དེ་ལས་སྐྱོབ་ཕྱིར་དུ་དེ་བཞིན་གཤེགས་པ་ལ་སྐྱབས་སུ་འགྲོ་བ་དང༌། དེ་
སྤངས་པའི་ངེས་འབྱུང་འཚོལ་བ་དང་། དེ་སྤོང་ཕྱིར་དུ་ལམ་ལ་སློབ་པའི་བྱ་བ་
དང་བཅས་པ་སྟེ་ཁྱད་པར་བཞི་ལྡན་དུ་བཤད་དོ། །
རྒྱུད་བླ་མ་ལས། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་
གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཞེས་གསུངས་པ་ལྟར། ལམ་གྱི་
བགྲོད་པ་མཐར་ཐུག་པར་རྫོགས་པར་སྣང་ཞིང་དོན་ལའང་བགྲོད་པ་མཐར་་་་་
ཐུག་པར་རྫོགས་པའི་ཆ་ནས་བཞག་པའི་སྐྱབས་དེ། དོན་དམ་པའི་སྐྱབས་ཀྱི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། ་་
：369.
མཚན་ཉིད། ས་མཚམས་སངས་རྒྱས་ཀྱི་ས་ཁོ་ནར་ཡོད། འོ་ན། དོན་དམ་པའི་
སྐྱབས་ལ་དཀོན་མཆོག་གཞན་གཉིས་མེད་པར་ཐལ། དེ་ཡིན་ན་སངས་རྒྱས་
ཡིན་པས་ཁྱབ་པའི་ཕྱིར་ན་མ་ཁྱབ་སྟེ། དེར་གྱུར་བའི་དེ་གཉིས་ཡོད་པའི་ཕྱིར་
ཏེ། ཐུབ་པ་སངས་རྒྱས་དེ་སྒྲིབ་གཉིས་ཟད་པར་སྤངས་པའི་འགོག་ལམ་གྱི་
བདག་ཉིད་ཀྱི་ཆོས་སྐུ་བརྙེས་པས་ཆོས་དཀོན་མཆོག་ཡོད་ལ། ཐེག་པ་གསུམ་གྱི་
སློབ་པའི་ཚོགས་དགེ་འདུན་རྣམས་ཀྱང་མཐར་ཐུག་གི་ཆོས་སྐུ་དེར་འགྲོ་བས་་་་་
དགེ་འདུན་དཀོན་མཆོག་ཀྱང་ཡོད་པའི་ཕྱིར། ཐུབ་པ་ཆོས་ཀྱི་སྐུ་ཅན་ཕྱིར། །
ཞེས་སོ། །ཡིག་ཆར། ཀུན་རྫོབ་ཀྱི་སྐྱབས་ཀྱི་མཚན་ཉིད་ཀྱི་ཟུར་དུ་ཆ་བཞག་སྦྱར་
བའི་དགོས་པ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ཆ་བཞག་སྦྱར་བ་སྔར་
བཤད་པའི་སྐུ་གཟུགས་དང་ཚོགས་སྦྱོར་བ་དང༌། དགེ་སློང་ཕ་མ་སོགས་ལ་རྒྱུད་
བླའི་དངོས་བསྟན་གྱི་ལམ་བགྲོད་པ་རྫོགས་པར་སྣང་བ་མ་ཚང་བས་ཡིན་གྱི།
སྤྱིར་དེ་དག་ཀྱང་ལམ་གྱི་བགྲོད་པ་རྫོགས་པ་ལྟར་སྣང་སྟེ། དེ་དག་ལ་སྐྱབས་དེ་
དངོས་ཀྱི་འདུ་ཤེས་བཞག་སྟེ་མཆོད་པ་དང་ཕྱག་བསྐོར་སོགས་ཀྱིས་སྐྱབས་དེ་་་་་
དངོས་དང་མཉམ་པའི་ཕན་ཡོན་དང་བྱིན་རླབས་འབྱུང་བའི་ཕྱིར། དེས་ན་
ཡིག་ཆར། སྣང་ཚུལ་དང་གནས་ཚོད་ཀྱི་སྒོ་ནས་ཀུན་རྫོབ་པའི་སྐྱབས་དང་
མཐར་ཐུག་ཏུ་མ་ཕྱིན་པའི་སྐྱབས་ཡིན་པས་གནས་སྐབས་དང༌། འཇིགས་
བཅས་ཀྱི་སྐྱབས་ཞེས་བྱ་བ་དོན་གཅིག་ཅེས་ཀུན་རྫོབ་པའི་སྐྱབས་སྣང་ཚུལ་དང་་
གནས་ཚོད་དང༌། འཇིགས་བཅས་སྒྲིབ་པ་མ་སྤངས་པའི་སྒོ་ནས་བཞག་པའི་
ཕྱིར། འདི་སྐྱབས་འགྲོ་བྱེད་པ་ལའང་ངེས་པར་ཤེས་དགོས་སོ། །ཞེས་གསུངས་
ཡང་། དོགས་སློང་མཁས་པའི་ཡིད་འཕྲོག་ལས། རྗེ་གུང་ཐང་བློ་གྲོས་ཀྱི་གསུང་
ཚུལ་དེ་ནི་ཡིག་ཆ་སོགས་དང་མི་མཐུན་ལ་རང་གི་ཁས་བླངས་ཡང་ནང་འགལ་་་་
བའི་སྐྱོན་ཡོད་པར་བཤད་ལ། དེར་མ་ཟད་གུང་ཐང་བློ་གྲོས་ཀྱིས་རྒྱུད་བླ་མ་



:370 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྟར་གྱི་ལམ་གྱི་བགྲོད་པར་རྫོགས་པར་སྣང་ཚུལ་གསུངས་པའང་མི་འཐད་པར་་་
རྒྱས་པར་བཀག་ཡོད་པས་གང་ཡིན་དཔྱད་པར་བྱའོ། །
ཡང་སྐབས་འདིའི་དོན་དམ་པའི་སྐྱབས་གསུམ་པོ་གང་རུང་ལ་དོན་དམ་་་་
པའི་སྐྱབས་ཀྱིས་མ་ཁྱབ་སྟེ། ཐེག་དམན་འཕགས་པའི་རྒྱུད་ཀྱི་འགོག་ལམ་དེ་
དོན་དམ་པའི་ཆོས་དང་དགེ་འདུན་གཉིས་ཀ་ཡིན་པའི་ཕྱིར། དེ་བཞིན་དུ་ཀུན་
རྫོབ་དང་དོན་དམ་པའི་སངས་རྒྱས་ནི་དར་ཊཱིཀ་ཏུ་སངས་རྒྱས་སུ་འཇོག་བྱེད་་་་
གཙོ་བོ་ལ་དོན་དམ་དང་། དེའི་དབང་གིས་སངས་རྒྱས་ཀྱི་མིང་ཐོབ་པ་ལ་ཀུན་
རྫོབ་ཏུ་བྱས་ནས་ཆོས་སྐུ་སྔ་མ་དང་གཟུགས་སྐུ་ཕྱི་མར་འཇོག་ལ། ཐུབ་དགོངས་
སུ་དོན་ལ་སངས་རྒྱས་ཡིན་པ་ལ་དོན་དམ་དང༌། དོན་ལ་དེ་མིན་ཡང་དེའི་ཚབ་
བྱེད་པ་ལ་ཀུན་རྫོབ་ཏུ་བྱས་ནས་སྐུ་གསུམ་ཀ་སྔ་མ་དང་། སྐུ་འདྲ་དང་བྱང་
སེམས་སོགས་ཕྱི་མར་འཇོག་པས་འཇོག་ཚུལ་སོ་སོའི་ཟླས་ཕྱེ་བའི་དབང་དུ་མ་་་་
བྱས་ན་ཀུན་རྫོབ་དང་དོན་དམ་པའི་སངས་རྒྱས་མི་འགལ་ལ། ཐུབ་དགོངས་སུ་
དོན་དམ་པའི་ཆོས་འགོག་བདེན་དང༌། ལམ་དང་གསུང་རབ་ཐ་སྙད་པའི་ཆོས་
སུ་བ ཤད་པ་ནི་སྐྱབས་ཟིན་དང་སྐྱོབ་བྱེད་ཀྱི་ལྡོག་ཆས་ཕྱེ་བའི་དབང་དུ་བྱས་་་་་
ཤིང༌། རྣམ་མཁྱེན་ནི་སྐྱབས་ཟིན་པ་ཡིན་ཡང་སྐྱོབ་བྱེད་ཀྱི་ལྡོག་ཆས་ཕྱེ་བའི་
ཁོངས་སུ་མི་འགལ་ལ། དེར་འཕགས་པ་ཐམས་ཅད་དོན་དམ་པ་དང་དགེ་སློང་
བཞི་སྡེ་དང་བྱང་སེམས་སོ་སྐྱེ་ཀུན་རྫོབ་པའི་དགེ་འདུན་དཀོན་མཆོག་ཏུ་བཤད་
པ་ནི་དངོས་གནས་པ་ཡིན་མིན་གྱི་དབང་དུ་བྱས་སོ། །དར་ཊཱིཀ་ཏུ་དོན་དམ་
པའི་ཆོས་དང་དགེ་འདུན་གཉིས་ཀ་ཡང་འགོག་ལམ་ལ་བཤད་པའི་སྔ་མ་ནི་་་་་་
དངོས་གནས་པ་དང་ཕྱི་མ་ནི་འཇོག་བྱེད་གཙོ་བོའི་དབང་དུ་བྱས་ལ། འདིས་
ཀུན་རྫོབ་དང་དོན་དམ་པའི་ཆོས་དང་དགེ་འདུན་ཡང་སྔར་ལྟར་དུ་ནང་ཚན་་་་
གྱིས་མི་འགལ་ཚུལ་ཤེས་པར་བྱའོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
. 371.
དྲི་བ། རྒྱུ་འབྲས་ཀྱི་སྐྱབས་ཀྱི་ཁྱད་པར་དང་སྐྱབས་འགྲོའི་ངོ་བོ་
སོགས་ཇི་ལྟར་འཇོག །
ལན། དར་ཊཱིཀ་ལས། དེ་ཡང་དཀོན་མཆོག་དེ་དང་དེ་རང་རྒྱུད་ལ་ཐོབ་
བྱའི་དཔུང་གཉེན་དུ་འཛིན་པ་འབྲས་བུའི་སྐྱབས་འགྲོ་དང་། གཞན་རྒྱུད་ལ་
གྲུབ་ཟིན་འཇིགས་པ་ལས་སྒྲོལ་བའི་དཔུང་གཉེན་དུ་འཛིན་པ་རྒྱུའི་སྐྱབས་་་་་་་
འགྲོའོ། །ཞེས་དང་། རྣམ་བཤད་ལས། རང་རྒྱུད་ལ་ཐོབ་བྱར་དོན་དུ་མི་གཉེར་
ཡང་། གང་ལ་སྐྱབས་སུ་སོང་བའི་ཆོས་དང་དགེ་འདུན་དཀོན་མཆོག་ཀྱང་དེ་ལ་
ལྟོས་པའི་རྒྱུའི་སྐྱབས་སུ་བྱའོ། །ཞེས་གསུངས་པ་ལྟར། གང་ཟག་དེའི་རྒྱུ་འབྲས་
ཀྱི་སྐྱབས་འགྲོའི་ཡུལ་དུ་གྱུར་པའི་ཆ་ནས་བཞག་པའི་སྐྱབས་ཏེ། རིམ་བཞིན་
གང་ཟག་དེའི་རྒྱུ་འབྲས་ཀྱི་སྐྱབས་ཀྱི་དོན་ནོ། །
སྐྱབས་འགྲོའི་ངོ་བོ་ནི། ཀུན་རྫོབ་དང་དོན་དམ་པའི་དཀོན་མཆོག་གསུམ་
གྱི་ཁྱད་པར་ཤེས་པ་སོགས་བཞིའི་བསྡུས་པའི་ཤེས་རབ་གཙོ་འཁོར་ཅི་རིགས་་་་་
དེའོ། །ཁྱད་པར་ཤེས་པ་སོགས་བཞི་ནི། ཡོན་ཏན་ཤེས་པ། ཁྱད་པར་ཤེས་པ།
ཁས་བླངས་པ། གཞན་དུ་མི་སྨྲ་བ་བཞི་བོ་དེ་ཡིན་ལ། ཡོན་ཏན་ཤེས་པ་ནི།
སངས་རྒྱས་ཀྱི་སྐུ་གསུངས་ཐུགས་ཀྱི་ཡོན་ཏན་དང༌། ཆོས་ཀྱི་ཡོན་ཏན་ནི།
སངས་རྒྱས་ཡོན་ཏན་མཐའ་ཡས་པ་ཅན་དེ། ལུང་གི་ཆོས་ལ་ཐོས་བསམ་དང་།
རྟོགས་པའི་ཆོས་འགོག་ལམ་སོགས་བསྒོམ་པ་ཁོ་ནས་སྐྱེས་པ་དང༌། ཐོབ་པ་
སོགས་དང་དགེ་འདུན་གྱི་ཡོན་ཏན་ནི། འཕགས་པའི་གང་ཟག་རྣམས་ནི། ལུང་
རྟོགས་ཀྱི་ཆོས་ཡོན་ཏན་ཅན་ཏེ། སྨྲ་བ་དང་འཛིན་པ་སོགས་ཀྱི་སྒོ་ནས་ཚུལ་
བཞིན་དུ་བསྒྲུབ་པ་སོགས་ཀྱི་ཡོན་ཏན་རྣམས་སོ། །
ཁྱད་པར་ཤེས་པ་ནི། བསྡུ་བ་ལས། ཁྱད་པར་རྣམ་པ་དྲུག་གིས་ཤེས་པར་
བྱས་ཏེ། ཞེས་གསུངས་པ་ལྟར། མཚན་ཉིད་ལས་གྱུར་པའི་ཁྱད་པར། འཕྲིན་



372 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལས་ཀྱི་ཁྱད་པར། མོས་པའི་ཁྱད་པར། སྒྲུབ་པའི་ཁྱད་པར། རྗེས་དྲན་གྱི་ཁྱད་
པ༌། བསོད་ནམས་འཕེལ་བའི་ཁྱད་པར་དྲུག་གོ །མཚན་ཉིད་ལས་གྱུར་པའི་
ཁྱད་པར་ནི། བསྡུ་བ་ལས། སངས་རྒྱས་དཀོན་མཆོག་ནི་རང་མངོན་པར་རྫོགས་
པར་བྱང་ཆུབ་པའི་མཚན་ཉིད་དོ། །ཆོས་དཀོན་མཆོག་ནི་མངོན་པར་རྫོགས་
པར་བྱང་ཆུབ་པའི་འབྲས་བུའི་མཚན་ཉིད་དོ། །དགེ་འདུན་དཀོན་མཆོག་ནི་
གཞན་གྱི་མན་ངག་གིས་ཡང་དག་པར་བསྒྲུབ་པའི་མཚན་ཉིད་དོ། །ཞེས་
གསུངས་པ་ལྟར་རོ། །འཕྲིན་ལས་ཀྱི་ཁྱད་པར་ནི་སངས་རྒྱས་ནི་ཆོས་སྟོན་པ་
དང་། ཆོས་ནི་སྤོང་བྱ་སྤོང་བ་དང༌། དགེ་འདུན་ནི་གཞན་གྱི་གྲོགས་སུ་མཐོང་
ནས་སྤྲོ་བས་རྗེས་སུ་འཇུག་པར་བྱེད་པའི་འཕྲིན་ལས་ཅན་ནོ། །མོས་པའི་ཁྱད་
པར་ནི། ཀུན་སློང་ཡིན་པས་སངས་རྒྱས་ལ་བསྙེན་བཀུར་བྱ་འདོད་དང༌། ཆོས་
ལ་ཐོབ་འདོད་དང༌། དགེ་འདུན་ལ་ཆོས་དང་མཐུན་པར་ལྷན་ཅིག་འགྲོགས་
འདོད་པའོ། །སྒྲུབ་པའི་ཁྱད་པར་ནི། ལག་ལེན་བྱེད་ཚུལ་ཡིན་པས། སངས་
རྒྱས་ལ་མཆོད་པ་དང༌། རིམ་གྲོ་བྱ་བ་དང་། ཆོས་བསྒོམ་པ་དང་། དགེ་འདུན་
ཆོས་དང་ཟང་ཟིང་ཐུན་མོང་དུ་སྤྱད་དེ་གྲོགས་བྱ་བའོ། །རྗེས་དྲན་གྱི་ཁྱད་པར་
ནི། རྒྱས་པར་དཀོན་མཆོག་རྗེས་དྲན་གྱི་མདོ་ལྟར་དྲན་པ་དང་། མདོར་བསྡུས་
ན། སངས་རྒྱས་སྐྱབས་སྟོན་པ་པོ་དང་། ཆོས་སྐྱབས་དངོས་དང་། དགེ་འདུན་
སྐྱབས་བསྒྲུབ་པའི་གྲོགས་སུ་དྲན་པའོ། །བསོད་ནམས་འཕེལ་བའི་ཁྱད་པར་ནི།
སངས་རྒྱས་གང་ཟག་གཅིག་དང་། དགེ་འདུན་ཚོགས་པར་གསུངས་པས། གང་
ཟག་མང་བོ་ལ་བརྟེན་པ་སྟེ། དེ་གཉིས་གང་ཟག་གི་དབང་དུ་བྱས་པའི་བསོད་
ནམས་འཕེལ་བ་དང་། ཆོས་ཀྱི་དབང་དུ་བྱས་ནས་བསོད་ནམས་འཕེལ་བ་
གཉིས་ཏེ། དེ་ལྟར་སྐྱབས་གསུམ་གྱི་ཁྱད་པར་ཤེས་པས་རེ་རེ་ཙམ་གྱིས་མི་ཆོག་
པར་གསུམ་ཀ་ཚང་དགོས་ཚུལ་ལ་ངེས་པ་འདྲེན་ནོ། །ཁས་བླངས་པ་ནི། སངས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:373.
རྒྱས་སྐྱབས་སྟོན་པ་དང་། ཆོས་ལ་སྐྱབས་དངོས་དང་། དགེ་འདུན་ལ་སྐྱབས་
བསྒྲུབ་པའི་གྲོགས་སུ་ཡིད་དམ་བཅའ་བ་དང༌། གཞན་དུ་མི་སྨྲ་བ་ནི། ནང་བ་
བ་དང་ཕྱི་བའི་སྟོན་པ་དང་བསྟན་པ་དང༌། དེ་ལ་སློབ་པ་རྣམས་ཀྱི་མཆོག་
དམན་ཤེས་ནས། དཀོན་མཆོག་གསུམ་ཁོ་ན་སྐྱབས་སུ་འཛིན་གྱི། ཕྱི་བའི་སྟོན་
པ་སོགས་ལ་གཏན་སྐྱབས་སུ་མི་འཛིན་པའོ། །འདི་ནི་ཐེག་པ་ཐུན་མོང་གི་
དབང་དུ་བྱས་སོ། ། ་
དེ་ལྟར་སྐྱབས་སུ་སོང་ནས་དེ་དག་གིས་སྐྱོབ་མི་སྐྱོབ་བསླབ་བྱ་བསྲུང་བ་ལ་་
རག་ལས་པས། བསླབ་བྱ་ལ་བསྡུ་བ་ལས་འབྱུང་བ་དང་། མན་ངག་ལས་འབྱུང་
བ་གཉིས། དང་པོ་ལ་བཞི་ཚན་གཉིས་ཡོད་པའི་བཞི་ཚན་དང་པོ་ནི། དགེ་བའི་
བཤེས་གཉེན་བསྟེན་པ་དང༌། དམ་པའི་ཆོས་ཉན་པ་དང་། ཚུལ་བཞིན་ཡིད་ལ་
བྱེད་པ་དང་། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་བཞི་སྟེ། དང་པོ་ནི་
སངས་རྒྱས་དང་། བར་མ་གཉིས་ཆོས་དང་། ཐ་མ་དགེ་འདུན་ལ་སྐྱབས་སུ་སོང་
བའི་བསླབ་བྱ་ཡིན་ནོ། །བཞི་ཚན་གཉིས་པ་ནི། དབང་བོ་མི་རྒོད་པར་བྱ་བ་
དང༌། བསླབ་པའི་གཞི་ཅི་ནུས་སུ་འཛིན་པ་དང་། སེམས་ཅན་ལ་སྙིང་བརྩེ་བ་
དང༌། དུས་དུས་སུ་དཀོན་མཆོག་མཆོད་པ་ལ་བརྩོན་པར་བྱ་བ་བཞིའོ། །
གཉིས་པ། མན་ངག་ལས་འབྱུང་བ་ལ། སྐྱབས་གསུམ་སོ་སོའི་བསླབ་བྱ་
དང་། སྐྱབས་གསུམ་ཐུན་མོང་གི་བསླབ་བྱ་གཉིས་དང་བོ་ལ་དགག་པའི་བསླབ་
བྱ་གསུམ་དང༌། སྒྲུབ་པའི་བསླབ་བྱ་གསུམ་མོ། །དགག་པའི་བསླབ་བྱ་གསུམ་ནི།
སངས་རྒྱས་ལ་སྐྱབས་སུ་སོང་བའི་བསླབ་བྱར་ལྷ་གཞན་ལ་སྐྱབས་སུ་མི་འགྲོ།
ཆོས་ཀྱི་བསླབ་བྱར་སེམས་ཅན་ལ་གནོ་འཚེ་སྤོང༌། དགེ་འདུན་གྱི་བསླབ་བྱར་
གྲོགས་མུ་སྟེགས་ཅན་དང་མི་འགྲོགས་པའོ། །སྒྲུབ་པའི་བསླབ་བྱ་གསུམ་ནི། སྐུ་
གཟུགས་བཟོ་དང་རྒྱུ་ལེགས་ཉེས་ཅི་འདྲ་ལའང་སངས་རྒྱས་དཀོན་མཆོག་ལྟར་་་་་



·374. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གུས་པ་དང་། ཆོས་ཚིག་བཞི་བ་ཞིག་ཡན་ཆད་ལའང་ཆོས་དཀོན་མཆོག་ལྟར་
གུས་པ་དང༌། དགེ་འདུན་རྟགས་ཙམ་འཛིན་པ་ཡན་ཆད་ལའང་འཕགས་པའི་
གནས་བརྟན་ལྟར་གུས་པར་བྱེད་པ་དང་གསུམ་མོ། །
སྐྱབས་གསུམ་ཐུན་མོང་གི་བསླབ་བྱ་ནི། དཀོན་མཆོག་གསུམ་གྱི་ཁྱད་པར་
དང་ཡོན་ཏན་དྲན་པའི་སྒོ་ནས་ཡང་ཡང་སྐྱབས་སུ་འགྲོ་བ་དང་། བཀའ་དྲིན་
དྲན་པའི་སྒོ་ནས་དུས་རྟག་ཏུ་མཆོད་པ་དང་། སྙིང་བརྩེ་བའི་སྒོ་ནས་འགྲོ་བ་
གཞན་ཡང་སྐྱབས་འགྲོ་ལ་འགོད་པ་དང༌། བྱ་བ་དང་དགོས་བ་ཅི་ཡོད་ཀྱང་
མཆོག་གསུམ་ལ་གསོལ་བ་འདེབས་པ་ལས་འཇིག་རྟེན་པའི་ཐབས་གཞན་སྤོང་་་་
བ་དང་། ཕན་ཡོན་དྲན་པའི་སྒོ་ནས་ཉིན་ལན་གསུམ་མཚན་ལན་གསུམ་སྐྱབས་
སུ་འགྲོ་བ་དང༌། དཀོན་མཆོག་གསུམ་བཞད་གད་དང་སྲོག་གི་ཕྱིར་ཡང་མི་
གཏོང་བ་དང་དྲུག་གོ ། །
དེ་ལྟར་སྐྱབས་སུ་སོང་བའི་ཕན་ཡོན་ནི། བསྡུ་བ་ལས་འབྱུང་བའི་བརྒྱུད་
དང༌། མན་ངག་ལས་འབྱུང་བའི་བརྒྱད་ཡོད་དེ། དང་པོ་བརྒྱད་ནི། བསོད་
ནམས་རྒྱ་ཆེན་པོ་ཐོབ་པ་དང༌། དགའ་བ་དང་མཆོག་ཏུ་དགའ་བ་འཐོབ་པ་
དང༌། ཏིང་ངེ་འཛིན་དང༌། རྣམ་པར་དག་པ་འཐོབ་པ་དང༌། སྲུང་བ་ཆེན་པོ་
དང་ལྡན་པ་དང་། སྒྲིབ་པ་ཐམས་ཅད་བསྲབས་ཤིང་འཛད་པ་དང༌། སྐྱེས་བུ་
དམ་པར་ཚུད་པ་དང༌། སྟོན་པ་དང་དགེ་འདུན་དགྱེས་ཤིང་ལྷ་རྣམས་ཀྱི་ཡིད་
དུ་འོང་བ་དང་བརྒྱད་དོ། །མན་ངག་ལས་འབྱུང་བའི་བརྒྱད་ནི། ནང་བ་སངས་
རྒྱས་ཚུད་པ་དང༌། སྡོམ་པ་ཐམས་ཅད་ཀྱི་རྟེན་དུ་གྱུར་བ་དང༌། སྔོན་བསགས་
པའི་སྒྲིབ་པ་མཛད་པ་དང་། བསོད་ནམས་རྒྱ་ཆེན་པོ་གསོག་པ་དང༌། ངན་འགྲོ་
མི་ལྟུང་བ་དང༌། མི་དང་མི་མ་ཡིན་གྱི་བར་གཅོད་ཀྱིས་མི་ཚུགས་པ་དང༌། ཅི་
བསམ་པ་ཐམས་ཅད་འགྲུབ་པ་དང༌། མྱུར་དུ་འཚང་རྒྱ་བ་དང་བརྒྱད་དོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
375.
ཡང་ཐེག་ཆེན་གྱི་དབང་དུ་བྱས་ན། མདོ་སྡེ་རྒྱན་ལས་གསུངས་པ་ལྟར།
ཐེག་ཆེན་གྱི་སྐྱབས་འགྲོའི་རང་བཞིན་དང་། ཁྱད་པར་དང༌། ཆེ་བ་གསུམ་ལས།
དང་པོ་ནི་ངོ་བོའི་ཁྱད་པར།རྒྱུའི་ཁྱད་པར། འབྲས་བུའི་ཁྱད་པར། ལས་ཀྱི་ཁྱད་
པར། ལྡན་པའི་ཁྱད་པར། འཇུག་པའི་ཁྱད་པར་དྲུག་དང་ལྡན་པའོ། །གཉིས་
པ་ནི། ཐེག་ཆེན་གྱི་སྐྱབས་འགྲོ་དེ་ནི་དམིགས་པ་ཀུན་ཏུ་འགྲོ་བ། ངོ་བོ་ཁས་
ལེན་པ། འབྲས་བུ་རྟོགས་པ། གྲོགས་ཟིལ་གནོན་གྱི་ཁྱད་པར་བཞིའི་སྒོ་ནས་
སྐྱབས་འགྲོ་གཞན་ལས་ཁྱད་པར་དུ་འཕགས་པའོ། །གསུམ་པ་ནི། ཐེག་ཆེན་གྱི་
སྐྱབས་འགྲོ་ནི་དོན་ཆེན་པོ་དང་ལྡན་ཏེ། དེ་ལྟར་སྐྱབས་སུ་སོང་བས་དཔག་ཏུ་
མེད་པའི་ཡོན་ཏན་གྱི་ཚོགས་འཕེལ་ཞིང་། བསམ་པའི་སྒོ་ནས་འགྲོ་བ་ཀུན་ལ་
སྙིང་རྗེས་ཁྱབ་པ་དང་སྦྱོར་བའི་སྒོ་ནས་ཉན་རང་སོགས་དང་མཚུངས་པ་མེད་་་་
པའི་འཕགས་པའི་སྐྱེས་བུ་སངས་རྒྱས་བྱང་སེམས་རྣམས་ཀྱི་ཐེག་ཆེན་གྱི་ཆོས་་་་་
རྒྱས་པར་བྱེད་པའི་ཕྱིར་རོ། །
སྤྱན་ལྔའི་སྐོར།
དྲི་བ། སྤྱན་ལྔ་སོ་སོའི་མཚན་ཉིད་དང་ས་མཚམས། རྒྱུ། བྱེད་
ལས་རྣམས་གང༌། །
ལན། རང་གི་བདག་རྐྱེན་ལས་རྣམ་སྨིན་དུ་གྱུར་པའི་མིག་དབང་ཁྱད་
པར་ཅན་ལ་བརྟེན་ནས་དཔག་ཚད་བརྒྱ་ནས་སྟོང་གསུམ་ཚུན་ཆད་ཅི་རིགས་ཀྱི་་
གཟུགས་རྣམས་སོ་སོར་ངེས་པའི་ཡུལ་ཅན་གྱི་ཆ་ནས་བཞག་པའི་མཁྱེན་པ་དེ།
ཤའི་སྤྱན་གྱི་མཚན་ཉིད། དབྱེ་ན། འདིར་བསྟན་བྱང་སེམས་ཀྱི་ཤའི་སྤྱན་མཐོ་
དམན་བཅུ་གསུམ་དང་། སངས་རྒྱས་ཀྱི་ཤའི་སྤྱན་ཏེ་བཅུ་བཞི་ཡོད། སངས་
རྒྱས་ཀྱི་སར་དབང་བོ་ལྔ་གནས་འགྱུར་བས་དེ་ལྔ་རེ་རེ་ནས་དོན་ལྔ་ཐམས་ཅད་་་



• 376 • ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལ་འཇུག་ཅིང་སོ་སོ་ལ་ཡོན་ཏན་བརྒྱ་ཕྲག་བཅུ་གཉིས་རེ་འབྱུང་སྟེ། ས་དེར་
དབང་བོ་ལྔ་དང་། ཡིད་དབང་དང༌། དོན་དང་བཅས་པ་ལ་འཛིན་པ་དང༌།
རྣམ་རྟོག་དང༌། རྟེན་དང༌། འཁྲིག་པ་དང༌། ནམ་མཁའི་འདུ་ཤེས་གནས་
འགྱུར་བས་རིམ་བཞིན། ཡོན་ཏན་བརྒྱ་ཕྲག་བཅུ་གཉིས་དང་། མི་རྟག་ཡེ་ཤེས་
རྣམ་དག་དང༌། ཞིང་རྣམ་དག་དང་། ཡེ་ཤེས་དང་འཕྲིན་ལས་ཐོགས་མེད་དང་།
མི་གནས་པའི་ཐེག་ཆེན་དང་། བདེ་བར་གནས་པ་སོགས་དང་། ནམ་མཁའི་
མཛོད་དུ་འགྱུར་བ་སོགས་ལ་དབང་འབྱོར་བ་སྟེ་འབྱོར་བ་བདུན་ཐོབ་པའི་ཕྱིར།
མདོ་སྡེ་རྒྱན་ལས། དབང་བོ་ལྔ་རྣམས་གཞན་འགྱུར་ན། །དོན་ཀུན་འཇུག་དང་
ཐམས་ཅད་ཀྱི། །ཡོད་ཏན་བརྒྱ་ཕྲག་བཅུ་གཉིས་འབྱུང་། །འབྱོར་བ་དམ་པ་ཐོབ་
པར་འགྱུར། །ཞེས་སོགས་གསུངས་པའི་ཕྱིར། ཡོན་ཏན་བརྒྱ་ཕྲག་བཅུ་གཉིས་
འདྲེན་ཚུལ་ལ། ཁ་ཅིག་ཡུལ་ཕྱོགས་བཅུ་རེ་རེ་ལ་ཕྱོགས་བཞི་སྟེང་འོག་སྟེ་དྲུག་
དྲུག་ཏུ་ཕྱེ་བས་དྲུག་ཅུ། དེ་རེ་རེ་ལ་གཟུགས་སོགས་ལྔ་རེ་ཕྱེ་བས་སུམ་བརྒྱ། དེ་
རེ་རེ་ལ་ཡུལ་ཅན་མིག་སོགས་རང་རང་གི་ཡུལ་དོར་བའི་ལྷག་མ་བཞི་བཞིས་ཕྱེ་
བས་ཡུལ་བརྒྱ་ཕྲག་བཅུ་གཉིས་སུ་འགྱུར་ལ། དེས་ན་དེ་རེ་རེ་ལ་དམིགས་པའི་
ཡོན་ཏན་ཀྱང་བརྒྱ་ཕྲག་བཅུ་གཉིས་སུ་འགྱུར་བའི་ཕྱིར། ས་སྡེའི་མན་འ་མཆན་
ལས། མིག་ལ་ཤར་ཕྱོགས་དྲུག་དྲུག་ཕྱེ། །ཕྱོགས་བཅུར་འཇུག་པ་རང་མ་
གཏོགས། །ཡོན་ཏན་བརྒྱ་ཕྲག་བཅུ་གཉིས་འབྱུང༌། །ཞེས་གསུངས་པའི་ཕྱིར་
ཟེར་ཞིང༌། ཁ་ཅིག་གིས། ཡིག་ཆར་པད་དཀར་དྲངས་པ་ལྟར་ན་མིག་རྣ་ལུས་
གསུམ་ལ་བརྒྱད་བརྒྱ་རེ་ལས་མ་བྱུང་བས་དཔྱད་དགོས་ཤིང་། བཤད་ཚུལ་དེ་
ལྟར་ན་འདོད་པ་ཉི་ཤུ། གཟུགས་ཁམས་གནས་རིགས་བཅོ་བརྒྱད། གཟུགས་
མེད་བཞི་སྟེ་བཞི་བཅུ་རེ་རེ་ལ་ཕྱོགས་བཅུས་ཕྱེ་བས་བཞི་བརྒྱ་དང༌། དེ་རེ་རེ་ལ་
དུས་གསུམ་གྱི་དབྱེ་བས་གསུམ་གསུམ་སྟེ་བརྒྱ་ཕྲག་བཅུ་གཉིས་དང༌། མིག་རྣ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，377 .
ལུས་གསུམ་ལ་ད་ལྟ་བའི་བཞི་བརྒྱ་དོར་བས་བརྒྱད་བརྒྱ་རེ་ལས་མ་བྱུང་ཟེར་བ་་་
སོགས་དཔྱད་ཚུལ་མི་མཐུན་པ་འགའ་རེ་ཡོད་དོ། །
རང་གི་བདག་རྐྱེན་ལྷའི་མིག་དབང་ཁྱད་པར་ཅན་ལ་བརྟེན་ནས་ཕྱོགས་་་་
བཅུའི་སེམས་ཅན་རྣམས་ཀྱི་འཆི་འཕོ་བ་དང་སྐྱེ་བ་སོགས་ཅི་རིགས་མཐོང་བའི་
ཡུལ་ཅན་གྱི་ཆ་ནས་བཞག་པའི་མཁྱེན་པ་དེ། ལྷའི་སྤྱན་གྱི་མཚན་ཉིད། དབྱེ་ན།
ལས་ཀྱི་རྣམ་སྨིན་དུ་གྱུར་པའི་ལྷའི་མིག་བདག་རྐྱེན་བྱས་པའི་དེ་དང༌། བསྒོམ་
སྟོབས་ཀྱིས་ཐོབ་པའི་ལྷའི་མིག་བདག་རྐྱེན་བྱས་པའི་དེ་གཉིས་སོགས་ཡོད།
འགྲེལ་ཆེན་ལས། ལྷའི་སྤྱན་ལ་ལས་དང་བསྒོམས་པའི་འབྲས་བུ་གཉིས་ཡོད་པ་
ལས། དང་པོ་མི་ལྷ་རྣམས་ཀྱིས་ལས་ཀྱི་མཐུས་དབང་བོ་དྭངས་མའི་མིག་ཐོབ་
ནས་གཟུགས་ཐོགས་མེད་དུ་མཐོང་བའོ། །གཉིས་པ་ནི་བསྒོམས་སྟོབས་ཀྱིས་
ཐོབ་སྟེ་དེས་སེམས་ཅན་རྣམས་ཀྱི་སྐྱེ་འཆི་དང་འདས་མ་འོངས་ཀྱི་གཟུགས་་་་་་་
མཐོང་བའོ། །ཞེས་གསུངས་པའི་ཕྱིར། །
རང་གི་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་་་་་་
རང་གི་འཛིན་སྟངས་ཀྱི་ཡུལ་གྱི་བདག་མེད་མངོན་སུམ་དུ་རྟོགས་པའི་ཆ་ནས་་་་་
བཞག་པའི་མཁྱེན་པ་དེ། ཤེས་རབ་ཀྱི་སྤྱན་གྱི་མཚན་ཉིད། དབྱེ་ན་རྒྱུ་ས་བཅུའི་
བཅུ་དང་། འབྲས་བུ་སངས་རྒྱས་ཀྱི་དེ་གཉིས་ཡོད།
རང་གི་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་་་་་་
རང་ཡུལ་དུ་གྱུར་པའི་འཕགས་པའི་གང་ཟག་རྣམས་ཀྱི་དབང་བོའི་རིམ་པ་་་་་་་
མངོན་སུམ་དུ་རྟོགས་པའི་ཆ་ནས་བཞག་པའི་མཁྱེན་པ་དེ། ཆོས་ཀྱི་སྤྱན་གྱི་
མཚན་ཉིད། དབྱེ་ན། གནས་དང་གནས་མིན་མཁྱེན་པ་མ་གཏོགས་པའི་ཤེས་པ་
དགུ་ཡོད་དེ། གནོད་འཇོམས་ལས། གནས་དང་གནས་མིན་མཁྱེན་པ་མ་
གཏོགས་པའི་ཤེས་པ་དགུ་བོ་འདི་དག་ནི་ཆོས་ཀྱི་མིག་གོ། ཞེས་གསུངས་པའི་



• 378 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱིར།
།
ཇི་ལྟ་ཇི་སྙེད་ཀྱི་ཆོས་ཐམས་ཅད་ཅིག་ཆར་མངོན་སུམ་དུ་རྟོགས་པའི་་་་་་་་
མཐར་ཐུག་པའི་སྤྱན་ཏེ། སངས་རྒྱས་ཀྱི་སྤྱན་གྱི་མཚན་ཉིད། སྒྲས་བརྗོད་ཀྱིས་
དབྱེ་ན། དག་སའི་སངས་རྒྱས་ཀྱི་སྤྱན་རྗེས་མཐུན་པ་ད་ང། རྡོ་རྗེ་ལྟ་བུས་ཐོབ་
པའི་རྣམ་མཁྱེན་གཉིས་ཡོད། ས་མཚམས་ནི། སྤྱན་དང་པོ་བཞིའི་མ་མཐའ་རིམ་
བཞིན་ཚོགས་ལམ་དང་། ཚོགས་ལམ་ཆེན་པོའམ་སྦྱོར་ལམ་དང་། མཐོང་ལམ་
དང་། མཐོང་ལམ་རྗེས་ཐོབ་ནས་ཡ་མཐའ་སངས་རྒྱས་ཀྱི་སའི་བར་དུ་ཡོད་ལ་
སངས་རྒྱས་ཀྱི་སྤྱན་དངོས་ནི་སངས་རྒྱས་ཀྱི་ས་ཁོ་ནར་ཡོད་ཅིང་། རྗེས་མཐུན་
པ་གསེར་ཕྲེང་ལྟར་ས་བདུན་པ་ནས་སམ། རྣམ་བཤད་ལྟར་དག་པ་ས་གསུམ་ན་
ཡོད། རྒྱུ་ནི། ཕྱིན་དྲུག་ལ་བསླབ་པ་དང་། རྫུ་འཕྲུལ་གྱི་རྐང་བ་བསྒོམ་པ་སོགས་
སོ། །བྱེད་ལས་ནི། རྣམ་བཤད་ལས། སྤྱན་ལྔ་བོ་འདི་དང་ལྡན་ན། ཤའི་སྤྱན་
གྱིས་སྟོང་གསུམ་ཚུན་ཆད་ཀྱི་ཆོས་སྟོན་པའི་དགེ་བའི་བཤེས་གཉེན་དང་། རང་
གི་གདུལ་བྱ་སོགས་གང་ན་གནས་པ་ཇི་ལྟ་བ་བཞིན་དུ་ཤེས་ཤིང༌། གཉིས་པའི་
གདུལ་བྱ་གང་དུ་ཤི་འཕོས་ཤིང་སྐྱེ་བ་དང༌། གསུམ་པའི་གདུལ་བྱ་གདུལ་བའི་
ཐབས་གནས་ལུགས་ཀྱི་དོན་མངོན་སུམ་དུ་ཤེས་ཤིང་། བཞི་བས་གྲོགས་དང་
ཆོས་བསྟན་པར་བྱ་བའི་གདུལ་བྱའི་དབང་བོའི་བྱེ་བྲག་རྣམས་ལ་ལེགས་པར་་་་་
ཤེས་པ་དང་། ལྔ་བ་རྗེས་མཐུན་པ་ཙམ་ཐོབ་ན་ཡང་ཤེས་བྱ་ཇི་སྙེད་པ་ཕལ་ཆེར་
ཤེས་ནས་སྒྲུབ་པ་ལ་ནང་ནས་བསྐུལ་ཞིང་། གཞན་གྱི་དྲིང་ལ་མི་འཇོག་པར་
རང་དབང་དུ་སྒྲུབ་པ་ལ་འཇུག་པར་འགྱུར་བ་ཡིན་ནོ། །ཞེས་གསུངས་པ་ལྟར་
རོ། །འདི་དག་གི་ཐད་དུ་རྗེ་གུང་ཐང་བློ་གྲོས་ཀྱི་ཕར་ཕྱིན་གྱི་གསུངས་ཟིན་
འགའ་རེ་ལ། དོགས་སློང་མཁས་པའི་ཡིད་འཕྲོག་དགའ་བསྐྱེད་དུ་དགག་པ་
མཛད་ཡོད་ལ་འདིར་མང་དོགས་ནས་མ་བྲིས་པར་ཤེས་པར་འདོད་པ་དག་གིས་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 379.
སོ་སོའི་གཞུང་ལ་བལྟ་དགོས་སོ།	།གཞན་ཡང་འདི་དག་གི་སྐབས་སུ་ཆོས་གྲྭའི་
སྤྲོ་ཚུལ་མང་ཡང་གཞན་ལས་ཤེས་པར་བྱའོ། །
མངོན་ཤེས་ཀྱི་སྐོར།
།
དྲི་བ། མངོན་ཤེས་ཀྱི་རྟེན་དང་། མཚན་ཉིད། དབྱེ་བ། རྒྱུ། ཁྱད་
པར། ས་མཚམས། བྱེད་ལས། བྱང་སེམས་ཀྱི་མཐུའི་རྣམ་བཞག་དང་
བཅས་པ་བཤད་ཚུལ་གང༌།
ལན། དེའི་རྟེན་ནི་སྐྱེ་སླ་བའི་དབང་དུ་བྱས་ན་བསམ་གཏན་གྱི་དངོས་
གཞི་དང་། རྟེན་ཙམ་གྱི་དབང་དུ་བྱས་ན་དང་པོའི་ཉེར་བསྡོགས་མི་ལྕོགས་མེད་
ལ་བརྟེན་དགོས་པའི་ཕྱིར། དང་བོ་གྲུབ་སྟེ། ཀུན་བཏུས་ལས། ཕྱི་རོལ་བའམ།
ཉན་ཐོས་སམ། ཞེས་སོ། །
གཉིས་པ་གྲུབ་སྟེ། མཛོད་ལས། བསམ་གཏན་དག་གིས་ལམ་རྣམས་སླ།
ས་གཞན་དག་གིས་དཀའ་བ་ཡིན། །ཞེས་སོ། །
མཚན་ཉིན་ནི། རང་གི་སེམས་རྟེན་བསམ་གཏན་གྱི་སྙོམས་འཇུག་ལ་
བརྟེན་ནས་ཐ་མལ་གྱི་དབང་བོའི་ཡུལ་ལས་འདས་པའི་རང་ཡུལ་མངོན་སུམ་དུ་
རྟོགས་པའི་ཆ་ནས་བཞག་པའི་ཞི་ལྷག་ཟུང་འབྲེལ་གྱི་ཡེ་ཤེས་དེ། མངོན་ཤེས་ཀྱི་
མཚན་ཉིད། །
དབྱེ་བ་ནི། རྫུ་འཕྲུལ་གྱི་དེ། ལྷའི་རྣ་བའི་དེ། གཞན་སེམས་ཤེས་པའི་དེ།
སྔོན་གནས་རྗེས་དྲན་གྱི་དེ། ལྷའི་མིག་གི་དེ། ཟག་ཟད་ཀྱི་མངོན་ཤེས་དང་དྲུག་
ཡོད་པའི་ཕྱིར། རང་གི་སེམས་རྟེན་བསམ་གཏན་གྱི་སྙོམས་འཇུག་ལ་བརྟེན་
ནས་སྤྲུལ་སྒྱུ་དུ་མ་ནུས་པའི་ཆ་ནས་བཞག་པའི་ཞི་ལྷག་ཟུང་འབྲེལ་ལམ་ཏིང་ངེ་
འཛིན་ཤེས་རབ་ཟུང་འབྲེལ་གྱི་ཤེས་པ་དེ། རྫུ་འཕྲུལ་གྱི་མངོན་ཤེས་ཀྱི་མཚན་



• 380 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད། དབྱེ་ན་ས་གཡོ་བ་དང༌། ནམ་མཁའ་ལ་སྤྱོད་པའི་བཞི་དང་། སྟོད་ནས་
ཆུ་སྨད་ནས་མེ་སོགས་རྫུ་འཕྲུལ་ཡ་མ་ཟུང་བརྒྱད་སོགས་ཀྱི་མངོན་ཤེས་ཡོད་དེ།
མདོ་ལས། རྫུ་འཕྲུལ་གྱི་རྣམ་པ་དུ་མ་ཉམས་སུ་མྱོང་བར་བྱེད་དོ། །ནས། ཚངས་
པའི་འཇིག་རྟེན་གྱི་བར་དུ་ལུས་ཀྱིས་དབང་བསྒྱུར་ཏེ། ཞེས་སོ། །སྤྱིར་རྫུ་འཕྲུལ་
ལ་སྒྲས་བརྗོད་ཀྱིས་དུ་མ་ཡོད་དེ། སྒོམ་བྱུང་གི་དེ། སྐྱེས་ཐོབ་ཀྱི་དེ། སྔགས་ཀྱི་
དེ། སྨན་གྱི་དེ། ལས་ཀྱི་རྫུ་འཕྲུལ་དང་ལྔ་ཡོད་པའི་ཕྱིར། མཛོད་ལས། རྫུ་
འཕྲུལ་གསང་སྔགས་སྨན་དག་དང་། །ལས་ལས་སྐྱེས་དང་རྣམ་པ་ལྔ། །ཞེས་
གསུངས་པའི་ཕྱིར། དང་པོ་ནི། ཕྱི་ནང་གི་བསམ་གཟུགས་ཐོབ་པའི་རྫུ་འཕྲུལ་
གྱི་མངོན་ཤེས་ལྟ་བུ། གཉིས་པ་ནི། ལྷ་རྣམས་ཀྱི་རྫུ་འཕྲུལ་ལྟ་བུ་དང་། གསུམ་
པ་ནི། འགྲོ་ལྡིང་བའི་སྔགས་ཀྱི་ནམ་མཁར་འགྲོ་བ་ལྟ་བུ། བཞི་བ་ནི། སྨན་
འགའ་ཞིག་བཅིངས་པས་ནམ་མཁར་འགྲོ་བ་ལྟ་བུ། ལྔ་བ་ནི། བར་དོ་བ་དང་ང་
ལས་ནི་ནམ་མཁའ་ལ་འགྲོ་བ་ལྟ་བུ་ཡིན་ནོ། །
མངོན་ཤེས་གང་ཞིག་བདག་རྐྱེན་མཉམ་བཞག་གི་སས་བསྡུས་ཀྱི་ན་
དབང་གཟུགས་ཅན་དྭངས་པས་བདག་རྐྱེན་བྱས་ཤིང་རང་ཡུལ་སྒྲ་ཕྲ་རགས་་་་་
ཐམས་ཅད་མངོན་སུམ་དུ་རྟོགས་པའི་ཆ་ནས་བཞག་པའི་ཡིད་ཤེས་དེ། ལྷའི་རྣ་
བའི་མངོན་ཤེས་ཀྱི་མཚན་ཉིད། མངོན་ཤེས་གང་ཞིག་རང་ཡུལ་གྱི་སེམས་ཅན་
ཕ་རོལ་གྱི་སེམས་མངོན་སུམ་དུ་རྟོགས་པའི་ཆ་ནས་བཞག་པའི་ཡིད་ཤེས་དེ།
གཞན་སེམས་ཤེས་པའི་དེ་དང་། མངོན་ཤེས་གང་ཞིག རང་ཡུལ་རང་གཞན་གྱི་
སྔོན་ནས་རྗེས་དྲན་གྱི་དེ་དང་། མངོན་ཤེས་གང་ཞིག་བདག་རྐྱེན་སྒོམ་སྟོབས་
ཀྱིས་ཐོབ་པའི་ལྷའི་མིག་དབང་ཁྱད་པར་ཅན་ལ་བརྟེན་ནས་རང་ཡུལ་བསྐལ་མ་་་
བསྐལ་གྱི་གཟུགས་མངོན་སུམ་དུ་མཐོང་བའི་ཆ་ནས་བཞག་པའི་ཡིད་ཤེས་དེ།
ལྷའི་མིག་གི་དེ་དང༌། རང་རྒྱུད་ལྡན་གྱི་ཉོན་མོངས་ཟད་པ་མངོན་སུམ་དུ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·381.
རྟོགས་པའི་ཆ་ནས་བཞག་པའི་ཡིད་ཤེས་དེ། ཟག་ཟད་ཀྱི་མངོན་ཤེས་ཀྱི་མཚན་
ཉིད་དོ།།
མངོན་ཤེས་སོ་སོའི་ཐུན་མོང་མ་ཡིན་པའི་རྒྱུའམ་རྣམ་གནས་ཡིད་བྱེད་་་་་་
བཞག་ཏུ་ཡོད་དེ། རིམ་པ་བཞིན་དུ་ལུས་ཡང་བ་སོགས་སུ་མོས་པ་དང་། ཕྱོགས་
ཐམས་ཅད་སྒྲས་ཁྱབ་པར་མོས་པ་དང༌། བདག་གི་ལུས་འདི་ལྟ་བུ་སྣང་བས་
གཞན་ལ་ཡང་ལུས་ཀྱི་རྣམ་འགྱུར་འདི་ལྟ་བུ་དང་ལྡན་པས་སེམས་འདི་འདྲ་བ་་་་
ཡོད་ཅེས་མོས་པ་དང་། ཡིད་ཤེས་འགག་མ་ཐག་པའི་མཚན་མ་བཟུང་ནས་
ལུགས་བ ཟློག་ཏུ་ཉིང་མཚམས་སྦྱོར་བའི་བར་རྣམས་ཡིད་ལ་བྱེད་པ་དང་།
ཕྱོགས་རྣམས་སྣང་བས་ཁྱབ་པར་མོས་པ་དང༌། ཆོས་ཐམས་ཅད་བདག་མེད་
པར་ཡིད་ལ་བྱེད་པ་རྣམས་དེ་དེ་ཡིན་པའི་ཕྱིར། །
མངོན་ཤེས་ཀྱི་ཁྱད་པར་ཡོད་དེ། ཉན་རང་དང་འཇིག་རྟེན་པའི་མངོན་
ཤེས་ཀྱིས་རང་དང་མཉམ་པ་དང་འོག་མའི་སེམས་སོགས་ཤེས་ལ། བྱང་སེམས་
ཀྱི་མངོན་ཤེས་ཀྱི་སངས་རྒྱས་ཀྱི་མཐུ་ལ་སོགས་པའང་ཐོགས་མེད་དུ་ཤེས་པར་་་་་
གནོད་འཇོམས་ལས་བཤད་པའི་ཕྱིར། །
ས་མཚམས་ནི། དང་པོ་ལྔའི་མ་མཐའ་ལམ་མ་ཞུགས་ནས་དང་། དྲུག་པའི་
མ་མཐའ་དགྲ་བཅོམ་ནས་དང༌། འདིར་བསྟན་སྒྲིབ་གཉིས་མངོན་གྱུར་ཟད་
པའི་དེ་མ་མཐའ་ས་བརྒྱད་པ་ནས། ་ གསུམ་གའི་ཡ་མཐའ་སངས་རྒྱས་ཀྱི་སའི་
བར་དུ་ཡོད། །
མངོན་ཤེས་དེ་དག་གི་བྱེད་ལས་ཡོད་དེ། དང་པོས་གདུལ་བྱ་གང་ན་ཡོད་
པ་དེར་མྱུར་དུ་གཤེགས་ཤིང་དད་པར་བྱེད། གཉིས་པས་དེ་དག་གི་སྐད་རིགས་
ཤེས་ནས་དགེ་བ་ལ་སྦྱོར་ཞིང་བོགས་འདོན་པར་བྱེད། གསུམ་པས་གདུལ་བྱ་
དགེ་མི་དགེའི་ཕྱོགས་གང་ལ་སྤྱོད་་པ་སོགས་ཁམས་དང་བསམ་པ་ཤེས་ནས་དགེ་



• 382 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བ་ལ་སྦྱོར་བས་དེ་གསུམ་གྱི་གཙོ་ཆེར་བསོད་ནམས་ཀྱི་ཚོགས་མྱུར་དུ་རྫོགས་པར་
བྱེད། བཞི་བ་དང་ལྔ་བས་རིམ་བཞིན་དྲུག་པ་ཐོབ་ཕྱིར་དུ་གདུལ་བྱ་དེ་ཚེ་སྔ་
མར་ལས་ཅི་འདྲ་ཞིག་བསགས་སྟོབས་ཀྱིས་འདིར་སྐྱེས་པ་ཤེས་ཤིང་དེའི་སྔོན་གྱི་་
མཐའ་ལ་ཕྱིན་ཅི་ལོག་ཏུ་ཞུགས་པའི་རྟག་ལྟ་སྤོང་བར་བྱེད་པར་དང་། ད་ལྟ་
ལས་འདི་འདྲ་ཞིག་བསགས་ན་སྐྱེ་བ་ཕྱི་མར་གནས་འདི་འདྲ་ཞིག་ཏུ་སྐྱེ་བ་ཤེས་་་
ཤིང༌། དེའི་ཕྱི་མཐའ་ལ་ཕྱིན་ཅི་ལོག་ཏུ་ཞུགས་པའི་ཆད་ལྟ་སྤོང་བར་བྱེད་ཅིང་
སྐྱོ་བ་བསྐྱེད་དེ་ཐར་ལམ་དུ་བཀྲི་བར་བྱེད་པས་ཐ་མ་གསུམ་གྱིས་གཙོ་ཆེར་ཡེ་་་་་་
ཤེས་ཀྱི་ཚོགས་མྱུར་དུ་རྫོགས་པར་བྱེད་ལ། མངོན་ཤེས་སྒྲུབ་པ་མྱུར་དུ་རྫོགས་
པའི་རྒྱུར་འགྱུར་ཚུལ་ཡང་འདི་ཡིན་པའི་ཕྱིར། མདོ་སྡེ་རྒྱན་ལས། གཤེགས་ནས་
སྤྱོད་པ་མཁྱེན་མཛད་དེ། །དེ་དག་སྐད་ཀྱིས་སེམས་ཅན་གྱི། །འོང་དང་འགྲོ་དང་
ངེས་འབྱུང་བ། །ལེགས་འདོམས་ཁྱོད་ལ་ཕྱག་འཚལ་ལོ། །ཞེས་སོ། ། ན་
བྱང་སེམས་ཀྱི་མཐུས་རྣམ་བཞག་ནི། མདོ་སྡེ་རྒྱན་ལས། མདོའི་དོན་
བཤད་ཐབས་ཀྱི་མན་ངག་ངོ་བོ། རྒྱུ། འབྲས་བུ། ལས། ལྡན་པ། འཇུག་པའི་
དོན་སྟེ་དྲུག་གི་སྒོ་ནས་བཤད་དེ། དང་བོ་ནི། གདུལ་བྱ་རྣམས་ཚེ་ཕྱི་མར་གང་
དུ་སྐྱེ་བ་ཤེས་པ་ནི་ལྷའི་མིག་དང་། དེ་དག་གི་ངག་གམ་སྐད་རིགས་ཤེས་པ་ནི་
ལྷའི་རྣ་བ་དང༌། དེ་དག་གི་སེམས་ཤེས་པ་ནི་སེམས་ཤེས་དང་། དེ་དག་ཚེ་སྔ་
མར་ལས་དགེ་མི་དགེ་གང་བསགས་པས་འདིར་སྐྱེས་པ་ཤེས་པ་ནི་སྔོན་གནས་་་་
རྗེས་དྲན་དང་། དེ་དག་གང་ན་ཡོད་པ་དེའི་གནས་སུ་གཤེགས་པ་ནི་རྫུ་འཕྲུལ་
དང་། དེ་དག་འཁོར་བ་ལ་ངེས་པར་འབྱུང་བའི་ཐབས་མངོན་སུམ་དུ་ཤེས་པ་
ནི་ཟག་ཟད་ཀྱི་མངོན་ཤེས་ཀྱི་ངོ་བོ་ཡིན་ཏེ། སྐྱེ་དང་ངག་སེམས་དགེ་དང་མི་
དགེ་བསྐྱེད། །དེ་ཡི་གནས་དང་འབྱུང་བ་མངོན་སུམ་དང༌། །ཞེས་སོགས་སོ། །
གཉིས་པ་ནི། རྟེན་བསམ་གཏན་བཞི་བ་དང་། ཡེ་ཤེས་མི་ལྡོག་ཡེ་ཤེས་ཀྱིས་ཟིན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 383：
པ་དང་། ཡིད་བྱེད་སྔར་བཤད་པ་ལྟར་རང་རང་གི་རྣམ་གནས་ཡིད་ལ་བྱེད་པ་
སྟེ། བསམ་གཏན་བཞི་བ་ཤིན་ཏུ་དག་ཐོབ་ནས། །ཞེས་སོགས་སོ། །གསུམ་པ་
ནི། །དེའི་སྟོབས་ཀྱིས་འཕགས་པའི་གནས་པ་རྣམ་ཐར་སྒོ་གསུམ་དང་། ལྷའི་
གནས་པ་བསམ་གཟུགས་བརྒྱད་དང༌། ཚངས་པའི་གནས་པ་ཚད་མེད་བཞི།
ཁྱད་པར་དུ་འཕགས་པས་གནས་པ་སོགས་ཏེ། གང་གིས་འཕགས་དང་ལྷ་དང་
ཚངས་པ་ཡི། །ཞེས་སོགས་སོ། །བཞི་བ་ནི། སྣོད་བཅུད་ཐམས་ཅད་སྒྱུ་མ་ལྟ་
བུར་མཐོང་བ་མཐོང་བའི་ལས་དང་། དབང་བཅུ་སོགས་སྟོན་པ་སྟོན་པའི་ལས་
དང༌། འོད་ཟེར་གྱིས་ངན་འགྲོའི་སྡུག་བསྔལ་ཞི་བར་བྱེད་པ་སོགས་འོད་ཟེར་གྱི་
ལས་དང་། དེ་བཞིན་གཤེགས་པའི་འཁོར་གྱི་དཀྱིལ་འཁོར་དུ་ཏིང་ངེ་འཛིན་
དཔག་མེད་ལ་རོལ་བ་རྣམ་པར་རོལ་བའི་ལས་དང་། བཟོ་བ་དང་སྐྱེ་བ་དང་
མཆོག་གི་སྤྲུལ་སྐུའི་ཚུལ་གྱིས་གཞན་དོན་དུ་འཁོར་བ་ཇི་སྲིད་བར་གནས་པ་སྤྲུལ་
བའི་ལས་དང་། ཡེ་ཤེས་ལ་དབང་བས་རང་གི་ཞིང་ཁམས་བཻཌཱུའི་རང་བཞིན་
ཅན་སོགས་སུ་སྟོན་པ་ལ་སོགས་པ་ཞིང་དག་པ འི ་ལས་དང་དྲུག་ཡོད་དེ།
འཆགས་དང་འཇིག་བཅས་སེམས་ཅན་བཅས་པ་ཡི། །ཞེས་སོགས་སོ། །ལྔ་བ་
འདབ་གཤོག་རྫོགས་པའི་བྱ་བཞིན་དུ་མངོན་ཤེས་དྲུག་ལྡན་གྱི་སེམས་དཔས་་་་་་
སེམས་ཅན་བདེ་བླག་ཏུ་སྨིན་པར་བྱེད་ཅིང་། དེ་ལ་བརྟེན་ནས་རྒྱལ་བ་ཀུན་
ལས་བསྔགས་པ་ཐོབ་པ་སོགས་ཏེ་འདབ་གཤོག་ཀུན་ཏུ་རྒྱས་པའི་བྱ་བཞིན་དུ། །
ཞེས་སོགས་སོ། །དྲུག་པ་ནི། །གདུལ་བྱའི་དོན་སྒྲུབ་ཚུལ་གྱི་ཆ་ནས་སྡེ་ཚན་སོ་
སོར་བསྡེབས་པ་མངོན་ཤེས་དྲུག་རིག་པ་གསུམ། རྣམ་ཐར་བརྒྱད། ཟིལ་གནོད་
བརྒྱད། ཟད་པར་བཅུ་སོགས་སུ་འཇུག་པ་སྟེ། མངོན་པར་ཤེས་པ་དྲུག་དང་
རིག་པ་གསུམ། །ཞེས་སོགས་སོ། ། ན་
ཡང་བྱང་སེམས་ཀྱི་མཐུ་དེ་ནི་ཆེ་བ་གསུམ་དང་ལྡན་ཏེ། འགྲོ་བ་ཉོན་



，384、༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མོངས་པས་དབང་མེད་དུ་བཀོལ་བ་རྣམས་རང་དབང་ཅན་དུ་བཀོད་པའི་ཆེ་བ་་་
དང༌། རྟག་ཏུ་གཞན་ཕན་རོ་གཅིག་ཏུ་ཞུགས་པ་ལ་མངོན་པར་དགའ་བའི་ཆེ་
བ་དང་། རི་དྭགས་ཀྱི་རྒྱལ་བོ་བཞིན་དུ་སྙིང་རྗེས་འཁོར་བར་གནས་ཀྱང་དེའི་
སྡུག་བསྔལ་གྱིས་བག་ཚ་བ་མེད་པར་གཞན་དོན་ལ་སྤྱོད་པའི་ཆེ་བ་སྟེ་གསུམ་་་་་་
དང་ལྡན་པའི་ཕྱིར། འགྲོ་བ་དབང་མེད་རང་དབང་བཀོད་རྟག་ཏུ། །ཞེས་
སོགས་ཏེ་རྒྱས་པར་དབྱིག་འགྲེལ་སོགས་སུ་བལྟ་བར་བྱའོ། །
སྐབས་འདིར་ཁ་ཅིག མངོན་ཤེས་དྲུག་གི་སེམས་རྟེན་ལ་བསམ་གཏན་གྱི་
དངོས་གཞི་དགོས་ཟེར། དེ་ལ་ཁ་ཅིག་གིས། དེ་ཆེས་མི་འཐད་པར་ཐལ།
མངོན་པ་གོང་འོག་གང་གི་ལུགས་བྱས་ཀྱང་མངོན་ཤེས་དྲུག་པོ་རེ་རེ་ལ་ཉེར་་་་་་
བསྡོགས་དངོས་གཞི་གཉིས་གཉིས་ཡོད་པར་ཁས་ལེན་དགོས་པའི་ཕྱིར། དེར་
ཐལ། མཛོད་ལུགས་ལ་ཉེར་བསྡོགས་ཀྱི་མངོན་ཤེས་ཡོད་པ་གང་ཞིག ཀུན་
བཏུས་ལུགས་ལའང་དེ་ཡོད་པའི་ཕྱིར། དང་པོ་གྲུབ་སྟེ། མཛོད་ལས། བསམ་
གཏན་དག་གི་ལམ་རྣམས་སླ། ས་གཞན་དག་གིས་དཀའ་བ་ཡིན། །བློ་རྟུལ་
མངོན་ཤེས་བུལ་བ་སྟེ། །ཅིག་ཤོས་ཀྱིས་ནི་མངོན་ཤེས་མྱུར། ཞེས་གསུངས་པའི་
ཕྱིར། ཁྱབ་སྟེ། ལམ་དཀའ་སླ་གཉིས་རེ་རེ་ལ་མངོན་ཤེས་མྱུར་བུལ་གཉིས་རེ་
ཡོད་པར་བཤད་པའི་ཕྱིར་ཏེ། དེའི་རྩ་བ་ཆོས་མངོན་པའི་མདོ་ལས། དགེ་སློང་
དག་ལམ་ནི་རྣམ་པ་བཞི་སྟེ། མངོན་པར་ཤེས་པ་བུལ་བ་ལ་དཀའ་བའི་ལམ་
དང༌། མངོན་པར་ཤེས་པ་མྱུར་བ་ལ་དཀའ་བའི་ལམ་དང་། ཞེས་སོགས་
གསུངས་པའི་ཕྱིར། གཉིས་པ་གྲུབ་སྟེ། མདོ་དང་ཀུན་བཏུས་ལས་ཀྱང་མཛོད་
ལྟར་ལམ་མུ་བཞི་གསུངས་པའི་ཕྱིར། །
གཞན་ཡང་། གོང་མའི་སྐབས་འདིར་དེ་ལ་ཉེར་བསྡོགས་ཡོད་པར་ཐལ།
འོད་དཔག་མེད་ཀྱི་སྐུ་དངོས་ཀྱི་གདུལ་བྱར་གྱུར་བའི་རྒྱུན་ཞུགས་ཀྱི་རྒྱུད་ཀྱི་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
:385.
མངོན་ཤེས་དེ་ཉེར་བསྡོགས་སུ་ཁས་ལེན་དགོས་པའི་ཕྱིར་ཏེ། དེ་ཡོད་པར་ཡང་
དག་མཐའི་མཐའ་དཔྱོད་ལས་བཤད་པའི་ཕྱིར་ཟེར། དེ་ལ་ཁོ་ན་རེ། ཁྱོད་ཀྱི་དེ་
ལྟར་མི་རུང་བར་ཐལ། ཡིག་ཆར་དེ་ལྟར་བཤད་ཀྱང་ཀུན་མཁྱེན་བླ་མའི་
དགོངས་པ་མ་ཡིན་པའི་ཕྱིར། དེར་ཐལ། དེའི་རང་ལུགས་ལ་མཛོད་ལྟར་ན་
ཉེར་བསྡོགས་ཀྱི་མངོན་ཤེས་ཡོད་ཀྱང་ཀུན་བཏུས་ལྟར་ན་དེ་ལ་དངོས་གཞིས་་་་་
ཁྱབ་པར་འདོད་དགོས་པའི་ཕྱིར། རྟགས་ཟུར་སྔ་མ་དེར་ཐལ། ལུགས་དེར་
མངོན་ཤེས་དང་པོ་ལྔ་བོ་གང་རུང་ལ་དངོས་གཞི་ལ་བརྟེན་པས་ཁྱབ་ཀྱང་།
ཟག་ཟད་མངོན་ཤེས་ལ་དེ་ཡོད་པར་འདོད་དགོས་པའི་ཕྱིར། མཛོད་ལས། ལྔ་
ནི་བསམ་གཏན་བཞི་དག་ན། །བསམ་གཏན་དག་ན་ལྷག་མ་ནི། །ས་རྣམས་ཀུན་
ན། །ཞེས་གསུངས་པའི་ཕྱིར། ཁྱབ་སྟེ། དེས་ཟག་ཟད་མ ཁྱེན་པའི་སྟོབས་ས་
བཅུ་གཅིག་ན་ཡོད་པར་བཤད་ལ། ཟག་ཟད་མངོན་ཤེས་ཀྱི་སེམས་རྟེན་ཟག་
ཟད་མཁྱེན་པའི་སྟོབས་དང་མཚུངས་པའི་ཕྱིར་དང་། མཛོད་ལས། ཟད་པའི་
མངོན་ཤེས་སྟོབས་བཞིན་ནོ། །ཞེས་གསུངས་པའི་ཕྱིར། ཕྱི་མ་ཡང་དེར་ཐལ།
ཀུན་བཏུས་ལས། ཕྱི་རོལ་བའམ། ཉན་ཐོས་སམ། བྱང་ཆུབ་སེམས་དཔའ་འམ།
དེ་བཞིན་གཤེགས་པ་ཡང་རུང་སྟེ་དག་པའི་བསམ་གཏན་བཞི་ལ་བརྟེན་ནས་་་་་
ཚད་མེད་པ་རྣམས་མངོན་པར་སྒྲུབ་བོ། །ཚད་མེད་པ་རྣམས་ཇི་ལྟར་བུར་མངོན་
པར་ཤེས་པ་ལྔ་ཡང་དེ་བཞིན་ནོ། །ཞེས་དང༌། ཡོན་ཏན་ལྷག་མ་ནི་ཉན་ཐོས་
སམ་བྱང་ཆུབ་སེམས་དཔའ་འམ་དེ་བཞིན་གཤེགས་པ་ཡང་རུང་སྟེ་རབ་ཀྱི་་་་་་་
མཐར་ཕྱིན་པའི་བསམ་གཏན་བཞི་བ་ལ་བརྟེན་ནས་བསྒྲུབ་བོ། །ཞེས་གསུངས་
པའི་ཕྱིར་ཏེ། དེ་བཞིན་དུ་གསེར་ཕྲེང་ལས་ཀྱང་བཤད་ཅིང་། བསམ་གཟུགས་
ཆེན་མོར་ཡང་བསམ་གཏན་གྱི་དངོས་གཞི་ཐོབ་མ་ཐག་པའི་གང་ཟག་གང་ཡིན་
ཀྱང་མངོན་ཤེས་སླར་བསྒྲུབ་དགོས་པ་དང་། མངོན་པ་གཉིས་ཀའི་བཤད་པ་



386 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཀོད་ནས་གྲུབ་མཐའི་སྐབས་ཕྱེ་སྟེ་ཁས་ལེན་དགོས་པར་བཤད་པའི་ཕྱིར།
ཡང་ལམ་མུ་བཞི་བཤད་པ་དང་ཡང་འགལ་བར་ཐལ། དེ་ནི་ལམ་སྤྱིའི་དབང་དུ་
བྱས་པ་ཡིན་གྱི་མངོན་ཤེས་མ་ཡིན་པའི་ཕྱིར་ཏེ། དེའི་མངོན་ཤེས་མྱུར་བུལ་ནི་
ཤེས་བྱ་མངོན་པར་ཤེས་པའམ་མངོན་པར་རྟོགས་པ་མྱུར་བུལ་གྱི་དོན་དུ་བཤད་་
པའི་ཕྱིར་ཏེ་དཔྱད་པར་བྱའོ། ། །
ཡང་ཁ་ཅིག་མངོན་ཤེས་དང་བོ་ལྔ་རེ་རེ་ལ་བསམ་གཏན་བཞི་ཀའི་དངོས་་་
གཞི་ཡོད་ཅིང་། དྲུག་པ་ལ་བསམ་གཏན་བཞི་བའི་དངོས་གཞིས་ཁྱབ་སྟེ། གོང་
གི་ཀུན་བཏུས་ཀྱི་ལུང་དེའི་ཕྱིར་ཟེར། དེ་ལ་ཁ་ཅིག་གིས། དེ་མི་འཐད་པར་ཐལ།
ཀུན་བཏུས་ཀྱི་ཚིགས་ཟིན་ལ་བཞི་བ་ཙམ་སྨོས་ཀྱང་དེ་ནི་མངོན་ཤེས་དང་བོ་་་་་
ལྔར་མ་གཏོགས་པའི་ཟག་ཟད་ཀྱི་མངོན་ཤེས་ལ་དགོངས་པ་ཡིན་ཞིང་། སྤྱིར་
ཟག་ཟད་ཀྱི་མངོན་ཤེས་ཀྱི་སེམས་རྟེན་ལ་རབ་མཐའི་བསམ་གཏན་བཞི་ཀ་ཡོད་་
པར་ཁས་ལེན་དགོས་པའི་ཕྱིར། མ་གྲུབ་ན། དེར་ཐལ། ཀུན་བཏུས་ལྟར་ན་དེ་
ལ་བསམ་གཟུགས་བརྒྱད་ཀ་ཡོད་པ་གང་ཞིག ཡིག་ཆར་དེའི་མཚན་ཉིད་བཤད་
སྐབས་སེམས་རྟེན་སྔར་ལྟར་ལ་ཞེས་པ་ཙམ་ལས་དམིགས་བསལ་མ་སྨོས་ཤིང་།
རབ་མཐའི་བསམ་གཏན་བཞི་ལ་ཟག་ཟད་ཀྱི་མངོན་ཤེས་སོགས་ཡོན་ཏན་ཁྱད་་་
པར་ཅན་གྱི་རྟེན་དུ་རུང་མི་རུང་གི་ཁྱད་པར་མེད་པའི་ཕྱིར། དང་པོ་དེར་ཐལ།
མཛོད་ལྟར་ན་དེ་ལྟར་ཡིན་པ་གང་ཞིག་ཀུན་བཏུས་ལྟར་ན་ཡང་དེ་ལྟར་ཡིན་་་་་
པའི་ཕྱིར། དང་པོ་གྲུབ་སྟེ། ཁམས་གསུམ་ས་དགུ་མཐུན་པས་བྱས་པ་རབ་ཀྱི་
དོན་དང༌། མཐའ་ནི་བསམ་གཏན་བཞི་བ་ལ་བྱེད་དགོས་པའི་ཕྱིར། མཛོད་
ལས། དེ་ནི་རྣམ་དྲུག་བསམ་གཏན་མཐའ། །དེ་ནི་ས་ཀུན་གྱིས་མཐུན་བྱས། །
འཕེལ་བས་རབ་ཏུ་ཕྱིན་པ་ཡིན། །ཞེས་གསུངས་པའི་ཕྱིར། གཉིས་པ་གྲུབ་སྟེ།
འཕེལ་བ་གསུམ་གྱིས་སྦྱངས་པའི་བསམ་གཟུགས་ཀྱི་དངོས་གཞིའི་ཏིང་ངེ་འཛིན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། །
387 .
ཡིན་ན། རབ་མཐའི་ཏིང་ངེ་འཛིན་ཡིན་དགོས་པའི་ཕྱིར། ཀུན་བཏུས་དར་ཊཱིཀ་
ལས། འཕེལ་བ་གསུམ་གྱིས་སྦྱངས་པའི་བསམ་གཏན་གཟུགས་མེད་དེ་དག་རབ་
ཀྱི་མཐའ་ལས་བྱུང་བ་ཞེས་བྱ་སྟེ། རྒྱུ་ཁྱད་པར་ཅན་གསུམ་ལས་བྱུང་བས་རང་
གི་རིགས་མཐུན་གཞན་ལས་ལས་རུང་མཆོག་ཏུ་འགྱུར་བའི་ཕྱིར། ཞེས་གསུངས་
པའི་ཕྱིར་དང༌། བསམ་གཟུགས་བརྒྱད་ལ་ལུགས་འབྱུང་ལྡོག་ཏུ་ཞུགས་པ་ནི་
འཕེལ་བ་ཆུང་ངུ་དང༌། དེ་བརྒྱད་ལ་བར་དུ་གཅིག་བོར་བའི་ཡར་སོང་ནི་
འཕེལ་བ་འབྲིང་དང་དེ་བརྒྱད་ལ་བར་དུ་གཅིག་བོར་བའི་མར་སོང་ནི་འཕེལ་བ་
ཆེན་པོ་ཡིན་ཞིང་། དེའི་རྗེས་སུ་བསམ་གཟུགས་གང་ལ་སྙོམས་པར་ཞུགས་ཀྱང་
རབ་མཐའི་ཏིང་ངེ་འཛིན་དུ་འདོད་དགོས་པའི་ཕྱིར། རྩ་རྟགས་གཉིས་པ་ཡང་
དེར་ཐལ། གསེར་ཕྲེང་ལས། ཀུན་བཏུས་པའི་ལུགས་ཀྱིས་བསམ་གདན་བཞི་
དང་གཟུགས་མེད་བཞིའི་དངོས་གཞི་ཡོན་ཏན་ཁྱད་པར་ཅན་གྱི་རྟེན་དུ་རུང་བ་་
ཐམས་ཅད་ལ་རབ་མཐའི་བསམ་གཏན་དང་གཟུགས་མེད་དུ་འདོད་དོ། །ཞེས་
གསུངས་པའི་དོན་གྲུབ་པའི་ཕྱིར་ཞེས་སོགས་ཟེར་བས་དཔྱད་པར་བྱའོ། །
སྦྱོར་ལམ་གྱི་སྐོར།
དྲི་བ། སྦྱོར་ལམ་གྱི་རྟེན་ལ་གང་འཇོག །
ལན། དེའི་རྟེན་ལ་ལུས་རྟེན་དང་སེམས་རྟེན་གཉིས་ལས། དང་པོ་ནི།
གླིང་གསུམ་གྱི་སྐྱེས་པ་བུད་མེད་འདོད་གཟུགས་ཀྱི་ལྷ་དག་གི་ལུས་རྟེན་ལ་གསར་
དུ་སྐྱེ་རུང་སྟེ། དེ་སྐྱེ་བའི་འགལ་རྐྱེན་དང་བྲལ་ཞིང་མཐུན་རྐྱེན་ཚང་བའི་དེ་ལྔ་
དུ་མ་ཡོད་པའི་ཕྱིར། ངན་སོང་གསུམ་དང༌། སྒྲ་མི་སྙན་དང་། ཟ་མ་མ་ནིང་
དང༌། མཚམས་མེད་བསགས་ལ་མ་སྦྱངས་པའི་ལུས་རྟེན་ལ་གསར་སྐྱེ་མེད་དེ།
ངན་སོང་གསུམ་རྣམ་སྨིན་གྱི་སྒྲིབ་པ་དང་། སྒྲ་མི་སྙན་འགྲོ་བའི་སྒྲིབ་པ་དང་།



:388 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
ཟ་མ་མ་ནིང་ཉོན་མོངས་ཤས་ཆེ། ། ཕྱི་མ་ལས་སྒྲིབ་ཤས་ཆེན་པོ་དང་ལྡན་པའི་
ཕྱིར་རོ། །གཉིས་པ། སྦྱོར་ལམ་གྱི་སེམས་རྟེན་ལ་བསམ་གཏན་ས་དྲུག་དང་
འདོད་སེམས་ཡང་ཡོད་དོ། ། །
སྐབས་འདིར་ཡིག་ཆར། སྒོམ་བྱུང་གི་སྦྱོར་ལམ་རྣམས་བསམ་གཏན་ས་
དྲུག་གང་རུང་ལ་བརྟེན། ཐོས་བསམ་གྱིས་བསྡུས་པ་རྣམས་འདོད་སེམས་ལ་
བརྟེན་པ་ཡིན་པའི ཕྱིར། དང་པོ་གྲུབ་སྟེ། ཉེར་བསྡོགས་མི་ལྕོགས་མེད་པ་དང་།
དང་པོའི་དངོས་གཞི་རྟོག་བཅས་ཙམ་པོ་བ་དང་རྟོག་མེད་ཁྱད་པར་ཅན་གཉིས་་
དང་། ཕྱི་མ་གསུམ་གྱི་དངོས་གཞི་གསུམ་སྟེ་དྲུག་གང་རུང་ལ་བརྟེན་པའི་ཕྱིར།
མཛོད་ལས། བསྒོམས་བྱུང་མི་ལྕོགས་མེད་པ་དང༌། །ཁྱད་པར་བསམ་གཏན་ས་
བའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་དག་མཉམ་པར་མ་
བཞག་པའི་སས་བསྡུས་ཡིན་པའི་ཕྱིར། ཞེས་གསུངས་ལ། སྒོམ་བྱུང་གི་སྦྱོར་ལམ་
རྣམས་བསམ་གཏན་ས་དྲུག་གང་རུང་ལ་བརྟེན། ཞེས་པ་དང་། ཐོས་བསམ་
གྱིས་བསྡུས་པ་རྣམས་འདོད་སེམས་ལ་བརྟེན་ཞེས་པ་ནི། གཙོ་ཆེ་བ་ལ་དགོངས་
ཟེར་དགོས་སམ་སྙམ་སྟེ། རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ཁོ་ན་རེ། ཐེག་
ཆེན་སྦྱོར་ལམ་ཡིན་ན། བསམ་གཏན་ས་དྲུག་དང་འདོད་སེམས་གང་རུང་ཡིན་
པས་ཁྱབ་པར་ཐལ། ཡིག་ཆར་སྒོམ་བྱུང་གི་སྦྱོར་ལམ་རྣམས་བསམ་གཏན་ས་
དྲུག་གང་རུང་ལ་བརྟེན། ཐོས་བསམ་གྱིས་བསྡུས་པ་རྣམས་འདོད་སེམས་ལ་
བརྟེན་པ་ཡིན་པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། དེའི་རྒྱུད་ལ་
གཟུགས་མེད་ཀྱི་རྣམ་ཐར་དང་ཟད་པར་སོགས་ཡོད་པའི་ཕྱིར། གསེར་ཕྲེང་
ལས། བྱང་སེམས་ཀྱི་སྦྱོར་ལམ་ནི། ཞེས་པ་ནས། ཁྱད་པར་དུ་གཟུགས་མེད་ཀྱི་
རྣམ་ཐར་ཟད་པར་འགོག་སྙོམས་ཀྱང་དེ་ལྟར་འགྱུར་བས་གཙོ་བོར་བསམ་་་་་་་
གཏན་ས་དྲུག་གང་རུང་ལ་བརྟེན་ནོ། །ཞེས་པ་ལྟར་གཙོ་བོ་ལ་དགོངས་ཀྱི།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
389.
གཟུགས་མེད་དངོས་གཞི་དང་། གོང་མའི་སས་བསྡུས་ཀྱི་ཐོས་བསམ་ཡང་ཡོད་
པའི་ཕྱིར་ཏེ། གཟུགས་མེད་དངོས་གཞིས་སེམས་རྟེན་བྱས་པའི་ཉན་ཐོས་ཀྱི་
བར་ཆད་མེད་ལམ་གྱི་རྒྱུན་དུ་གྱུར་པའི་ཐེག་ཆེན་སྦྱོར་ལམ་ཡོད་པའི་ཕྱིར། ཞེས་
དང༌། རྣམ་བཤད་རིན་ཆེན་གསལ་བའི་སྒྲོན་མེ་ལས། དེས་ན་ཡིག་ཆའི་དེ་གཙོ་
ཆེ་བ་ལ་དགོངས་ཟེར་དགོས་ཏེ། ཞེས་དང༌། ཡང་དེ་ཉིད་ལས། ཡིག་ཆར།
སྒོམ་བྱུང་གི་སྦྱོར་ལམ་རྣམས་བསམ་གཏན་ས་དྲུག་གང་རུང་ལ་བརྟེན། ཞེས་
གསུངས་པའི་ཕྱིར་ཟེར་ན་ཡང་། གཙོ་ཆེ་བ་ལ་དགོངས་ཟེར་དགོས་སམ་སྙམ་སྟེ།
སྔར་གྱི་གསེར་ཕྲེང་གི་ལུང་དེར་གཙོ་བོ་སྨོས་པའི་རྒྱུ་མཚན་ཡོད་པའི་ཕྱིར། ཞེས་
སོགས་གསུངས་པས་སོ། །
སྐབས་འདིར་ཁ་ཅིག་ན་རེ། ངན་འགྲོའི་རྟེན་ལ་ཐེག་ཆེན་གྱི་སྦྱོར་ལམ་
གང་ཡང་གསར་སྐྱེ་མེད་ཟེར་བ་ལ། ཁ་ཅིག་དེ་མི་འཐད་པར་ཐལ། དེའི་རྟེན་ལ་
སྦྱོར་ལམ་མ་ཟད་མཐོང་ལམ་ཡང་གསར་སྐྱེ་ཡོད་པའི་ཕྱིར། མ་གྲུབ་ན། དེར་
ཐལ། ཟ་མ་ཏོག་བཀོད་པའི་མདོ་ལས། ཡི་དྭགས་མང་པོ་དང་བཤང་གཅིའི་
སྲིན་བུའི་རིགས་མང་བོ་བདེན་པ་མཐོང་བ་ལ་བཀོད་པར་གསུངས་པའི་ཕྱིར་་་་་
དང་། དེ་དག་གིས་མཐོང་ལམ་ཐོབ་ཚེ་ཡི་དྭགས་ཀྱི་ལུས་རྟེན་འགྱུར་བར་སྐབས་
གཉིས་པའི་མཐའ་དཔྱོད་ལས་བཤད་པའི་ཕྱིར་ཟེར་བས་དཔྱད་གཞི་ཅུང་ཟད་་་་
སྣང་ངོ༌། །
དྲི་བ། ཐེག་ཆེན་སྦྱོར་ལམ་གྱི་མཚན་ཉིད་དང༌། དབྱེ་བ། འཕོས་
ཚུལ་སྒྲ་དོན་སོགས་ཇི་ལྟར་འཇོག
ལན། དང་བོ་ནི། ཐེག་ཆེན་གྱི་དོན་མངོན་རྟོགས་དེ་ཐེག་ཆེན་སྦྱོར་ལམ་
གྱི་མཚན་ཉིད། ཐེག་ཆེན་གྱི་སྦྱོར་ལམ་དང་། ཐེག་ཆེན་གྱི་ངེས་འབྱེད་ཆ་མཐུན་
དང༌། ཐེག་ཆེན་གྱི་དོན་མངོན་རྟོགས་རྣམས་དོན་གཅིག །ངོ་བོ་སྒོམ་བྱུང་གཙོ་



• 390 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆེ་ཡང་ཐོས་བསམ་ཡང་ཡོད་དེ། ཚོགས་ལམ་དུ་གྱུར་པའི་དེ་གཉིས་ཡོད་པ་གང་
ཞིག་དེ་ལ་ཡོད་པར་བཤད་པའི་ཡོན་ཏན་ཐམས་ཅད་ཀྱི་རིགས་འདྲ་སྦྱོར་ལམ་ལ་
ཡང་ཡོད་པར་ཀུན་བཏུས་ལས་བཤད་པའི་ཕྱིར་རོ། །སྤྱིར་སྦྱོར་ལམ་ལ་ཚད་
མའང་ཡོད་ཀྱང་། སྟོང་ཉིད་རྟོགས་པའི་སྦྱོར་ལམ་རྣམས་སྟོང་ཉིད་ལ་དྲན་པ་
བཅད་ཤེས་ཡིན་ཏེ། དེ་རྣམས་རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་
བྱེད་པ་མ་ཉམས་པའི་དོན་དེ་ཉིད་སླར་ཡང་དྲན་པས་འཛིན་པའི་ཤེས་པ་ཡིན་་་་
པའི་ཕྱིར་རོ། །
གཉིས་པ་ནི། དེ་ལ་ངོ་བོའི་སྒོ་ནས་ཐེག་ཆེན་གྱི་སྦྱོར་ལམ་དྲོད་རྩེ་བཟོད་པ་
ཆོས་མཆོག་བཞི་དང༌། རྒྱུད་ལ་སྐྱེ་རིམ་གྱིས་རེ་རེ་ལ་ཆུང་འབྲིང་ཆེ་གསུམ་
གསུམ་སྟེ་བཅུ་གཉིས་ཡོད་དོ། ། །
གསུམ་པ་འཕོས་ཚུལ་ནི། དམན་ལམ་སྔོན་དུ་སོང་མ་སོང་གཉིས་ལས།
ཐེག་ཆེན་རིགས་ངེས་ཀྱི་དབང་དུ་བྱས་ན། ཡིག་ཆར། དེས་ན་ཐེག་ཆེན་ཚོགས་
ལམ་ཆེན་པོ་བས་ཞི་གནས་ལ་བརྟེན་ནས་ཇི་ལྟ་བ་ལ་མཚན་ཉིད་སོ་སོར་རིག་པ་་་
ཡིད་བྱེད་ཀྱིས་རེས་ཐོས་པ་དང་། རེས་བསམ་བྱུང་གི་དཔྱད་པའི་དཔྱད་སྟོབས་
ཀྱིས་ཤིན་སྦྱངས་ཐོབ་པ་དང་མཉམ་དུ་སྟོང་ཉིད་ལ་ལྷག་མཐོང་དང་། སྟོང་ཉིད་
ལ་མོས་པ་ཡིད་བྱེད་དང་། དེའི་ཞི་ལྷག་ཟུང་འབྲེལ་དང་། སྟོང་ཉིད་རྟོགས་པའི་
ཤེས་རབ་ཀྱི་སྒོམ་བྱུང་དང་ཐེག་ཆེན་གྱི་སྦྱོར་ལམ་དྲོད་ཐོབ་པ་དང་དུས་མཉམ་་་་་
ཡིན་པའི་ཕྱིར། རྣམ་བཤད་ལས། མི་སྡུག་པ་སྒོམ་པ་སོགས་ཀྱི་སྒོམ་བྱུང་ཡོད་
ཀྱང་སྟོང་བ་ཉིད་ལ་དམིགས་པའི་སྒོམ་བྱུང་གི་ཤེས་རབ་ནི་མེད་དེ། དེ་ཐོག་
མར་ནམ་སྐྱེས་པ་ན་སྦྱོར་ལམ་དུ་འཕོ་བའི་ཕྱིར། ཞེས་གསུངས་པའི་ཕྱིར། ཞེས་
གསུངས་པ་ལྟར་བྱ་དགོས་ཏེ། ཆོས་ཉིད་ལ་དོན་སྤྱིའི་གསལ་སྣང་བཞིའི་དང་པོ་
ཐོབ་དུས་དྲོད་དང་། དེ་ལ་དོན་སྤྱིའི་སྣང་བ་མཆེད་པ་སྟེ་ཆེར་འཕེལ་དུས་རྩེ་མོ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·391 .
དང་། དེ་ལ་དོན་སྤྱིའི་སྣང་བ་རབ་ཐོབ་པས་རང་གི་རྒྱུད་ཀྱི་མཉམ་བཞག་གི་
ངོར་གཟུང་བ་བདེན་སྣང་ཡོད་པ་མྱོང་སྟོབས་ཀྱིས་ངེས་མི་ནུས་ཤིང་འཛིན་པའི་
ཕྱོགས་གཅིག་པུ་དེ་ལྟར་མྱོང་སྟོབས་ཀྱིས་ངེས་ནུས་ཚེ་བཟོད་པ་དང༌། དོན་སྤྱིའི་
གསལ་སྣང་རྫོགས་པས་འཛིན་པ་བདེན་སྣང་ཡང་མྱོང་སྟོབས་ཀྱིས་ངེས་མི་ནུས་་་
པར་ཆུ་ལ་ཆུ་བཞག་པ་ལྟར་སྣང་དུས་ཆོས་མཆོག་ཏུ་འཕོས་པ་ཡིན་པའི་ཕྱིར་རོ།།
དྲོད་སོགས་བཞིའི་མཚན་ཉིད་ཀྱང་དེ་དུས་ཀྱི་ཆ་ནས་བཞག་པའི་ཐེག་ཆེན་
གྱི་དོན་མངོན་རྟོགས་རྣམས་འཇོག་དགོས་ཏེ། ཡིག་ཆར། ཆོས་ཉིད་ལ་དོན་སྤྱི་
གསལ་བར་སྣང་བའི་ཏིང་ངེ་འཛིན་དུས་ཀྱི་ཆ་ནས་བཞག་པའི་ཐེག་ཆེན་གྱི་དོན་
མངོན་རྟོགས་ཐེག་ཆེན་གྱི་སྦྱོར་ལམ་དྲོད་ཀྱི་མཚན་ཉིད། དེ་བཞིན་དུ་སྣང་བ་
མཆེད་པའི་དུས་དང་། དེ་ཁོ་ན་ཉིད་ཕྱོགས་གཅིག་པའི་དུས་དང་། དེ་མ་ཐག་
པའི་ཏིང་ངེ་འཛིན་དུས་ཀྱི་ཐེག་ཆེན་གྱི་དོན་མངོན་རྟོགས་རྣམས་རིམ་བཞིན་་་་་
འཇོག་པའི་ཕྱིར་དང་། དེ་རེ་རེ་ལ་ཐོས་བསམ་སྒོམ་གསུམ་དང་མངོན་ཤེས་
སོགས་རྟོགས་བཅས་དང་རྟོག་མེད་ཀྱི་ཏིང་ངེ་འཛིན་ཀྱང་བདེ་བླག་ཏུ་འགྲུབ་སླ་་
བའི་ཕྱིར། ཞེས་གསུངས་པའི་ཕྱིར། འོན་ཀྱང་གྲུབ་མཐའ་ཆེན་མོར། དྲོད་རྩེའི་
སྐབས་སུ་ཡུལ་དང་ཡུལ་ཅན་གྱི་གཉིས་སྣང་ཡོད་པ་མཉམ་བཞག་གི་དུས་ནའང་
མྱོང་སྟོབས་ཀྱིས་ངེས་ནུས་ལ། བཟོད་པ་ཐོབ་པའི་ཚེ་ཡུལ་གྱི་སྣང་བ་ཡོད་པ་དེ་
ལྟར་ངེས་མི་ནུས་ཀྱང་ཡུལ་ཅན་གྱི་སྣང་བ་ཡོད་པ་དེ་ལྟར་ངེས་ནུས་པའི་ཁྱད་་་་
པར་ཡོད་པས་དེ་ལྟར་བརྗོད་ཅིང་། ཆོས་མཆོག་གི་ཚེ་ཡུལ་ཡུལ་ཅན་གྱི་སྣང་བ་
གཉིས་ཀ་དེ་ལྟར་ངེས་མི་ནུས་པ་དང་། མཐོང་ལམ་སོགས་ཀྱི་ཚེ་དེ་འདྲའི་སྣང་
ཆ་དང་གཞལ་བྱ་འཇལ་བྱེད་ཀྱི་སྤྲོས་པ་ཐམས་ཅད་ནུབ་པར་གསུངས་ཡོད་པས་་
དཔྱད་གཞི་ཞིག་ཡོད་སྙམ་མོ། །
དམན་ལམ་སྔོན་དུ་སོང་བ་ལྟར་ན། ཀུན་ནས་ཉོན་མོངས་གཟུང་རྟོག་



• 392 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མངོན་གྱུར་པ་འཇོམས་པའི་ནུས་པ་ཁྱད་པར་ཅན་གསར་དུ་ཐོབ་པ་དང་ཐེག་་་་
ཆེན་སྦྱོར་ལམ་དུ་འཕོས་པ་དུས་མཉམ་ཡིན་སྙམ་མོ། །སྒྲ་དོན་ནི། བུད་ཤིང་དང་
ཕྲད་པའི་མེ་བཞིན་ཁྱད་པར་འགྲོ་བར་བྱེད་པས་སྦྱོར་བ་དང་། མཐོང་ལམ་ཤིན་
ཏུ་ཉེ་བར་བསྐྱེད་པས་སྦྱོར་ལམ་དང་། ངེས་འབྱེད་ནི་མཐོང་ལམ་དང་དེའི་
ཆའམ་ཕྱོགས་གཅིག་ཐོབ་པ་དང་མཐུན་པས་སམ་ཕན་འདོགས་པས་ན་ངེས་་་་་་
འབྱེད་ཆ་མཐུན་ཞེས་བཤད་པའི་ཕྱིར་རོ། །སྐབས་འདིར་ལ་ལས། སྟོང་ཉིད་
རྟོགས་པའི་ཐེག་ཆེན་སྦྱོར་ལམ་དྲོད་སོགས་བཞི་བོ་གང་རུང་ཡིན་ན། རྟོག་པ་
བཅད་ཤེས་ཡིན་པས་ཁྱབ་སྟེ། ཡིག་ཆར། དེ་ལྟ་བུའི་སྟོང་ཉིད་རྟོགས་པའི་སྦྱོར་
ལམ་བཞི་རྟོག་པ་བཅད་ཤེས་ཡིན་ཏེ། དེ་བཞི་སྟོང་ཉིད་ལ་དོན་སྤྱིའི་ཚུལ་གྱིས་
རྟོགས་ཟིན་རྟོགས་པའི་རིག་པ་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག ཡིག་ཆར་དེ་ལྟར་གསུངས་པ་སྦྱོར་ལམ་མཉམ་བཞག་ལ་དགོངས་
ཀྱི་སྟོང་ཉིད་གསར་དུ་རྟོགས་པའི་ཐེག་ཆེན་སྦྱོར་ལམ་མེད་པ་མ་ཡིན་ཏེ། ཐེག་
ཆེན་སྦྱོར་ལམ་པ་བསྐལ་བ་བྱེ་བ་དུ་མར་སྦྱོར་ལམ་ལ་གནས་དགོས་པས་ཚོགས་་་
སྦྱོར་གྱི་རིང་ལ་བསྐལ་ཆེན་གྲངས་མེད་གཅིག་གི་ཚོགས་རྫོགས་དགོས་ཤིང་། དེ་
བས་ན་སྔར་མ་རྟོགས་པའི་ཆོས་གསར་དུ་རྟོགས་པ་མཐའ་ཡས་པ་ཡོད་ལ། དེ་
དག་ཀྱང་བདེན་མེད་དུ་སྒོམ་དགོས། དེ་ལ་ཐོས་བསམ་སྔོན་དུ་འགྲོ་དགོས་པས་
དེའི་གནས་སྐབས་སུ་སྟོང་ཉིད་གསར་དུ་རྟོགས་པ་མེད་པར་གཏན་ནས་ཁས་་་་་
ལེན་མི་རུང་བའི་ཕྱིར་ཏེ། དེ་ལ་དགོངས་ནས་གསེར་ཕྲེང་ལས། དེས་ན་སྦྱོར་
ལམ་བདག་མེད་ལ་དམིགས་པ་ནི་བདག་མེད་ཀྱི་དོན་སྤྱི་རང་ལ་སྣང་བ་ལ་དེར་་་
མོས་ནས་འཛིན་པའི་དོན་སྤྱི་འཇལ་བའི་བློ་ཡིན་པའི་ཕྱིར་སྒྲ་དོན་སྣང་བའི་རྟོག་
པ་ཡིན་ལ། ཚོགས་ལམ་དུ་བདེན་བཞིའི་དོན་རིགས་པས་ངེས་པའི་འདུ་བྱེད་མ་
ཉམས་པ་ལ། དེ་ལྟར་དྲན་པའི་བཅད་ཤེས་ཀྱང་ཡོད་ཅིང་བདག་མེད་ཀྱི་ཁྱད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，393 .
པར་འགའ་ཞིག་ལ་རྗེས་དཔག་ཀྱང་ཡོད་དོ། །ཞེས་གསུངས་པའི་ཕྱིར། ཞེས་
ཟེར་བས་དཔྱད་པར་བྱའོ། །
དྲི་བ། ཐེག་ཆེན་གྱི་སྦྱོར་ལམ་དེ་ཐེག་དམན་སྦྱོར་ལམ་ལས་ཁྱད་
ཆོས་དྲུག་གིས་འཕགས་ཚུལ་གང་ཡིན། །
ལན། ཐེག་ཆེན་གྱི་སྦྱོར་ལམ་དེ་ཐེག་དམན་གྱི་སྦྱོར་ལམ་ལས་དམིགས་པའི་
སྒོ་ནས་ཁྱད་པར་དུ་འཕགས་ཏེ། ཐེག་དམན་གྱི་དེ་ནི་ཁྱད་ཆོས་དུ་མས་ཁྱད་
པར་དུ་མ་བྱས་པའི་བདེན་བཞི་ལ་དམིགས་པ་གང་ཞིག་ཐེག་ཆེན་གྱི་དེ་ནི་ཁྱད་་་
ཆོས་དུ་མས་ཁྱད་པར་དུ་བྱས་པའི་བདེན་བཞི་ལ་དམིགས་པའི་ཕྱིར། དེ་དེ་ལས་
རྣམ་པའི་སྒོ་ནས་ཁྱད་པར་དུ་འཕགས་ཏེ། ཐེག་དམན་གྱི་དེ་ནི་མི་རྟག་སོགས་
བཅུ་དྲུག་ཙམ་གྱི་རྣམ་པར་ཞུགས་ལ། ཐེག་ཆེན་གྱི་དེ་ནི་རྒྱུ་འབྲས་ངོ་བོ་ཆོས་
ཉིད་སོགས་སྣ་ཚོགས་པའི་རྣམ་པར་ཞུགས་པའི་ཕྱིར། དེ་དེ་ལས་རྒྱུ་བྱེད་ཚུལ་གྱི་
སྒོ་ནས་ཁྱད་པར་དུ་འཕགས་ཏེ། ཐེག་དམན་གྱི་དེ་ནི་ཐེག་པ་རེ་རེ་བའི་རྟོགས་
རིགས་སྐྱེད། ཐེག་ཆེན་གྱི་དེ་ནི་ཐེག་པ་གསུམ་ཀའི་རྟོགས་རིགས་ཚང་བའི་ཐེག་
ཆེན་མཐོང་ལམ་གྱི་རྒྱུ་ནུས་པ་མཐུ་ཅན་ཡིན་པའི་ཕྱིར། དེ་དེ་ལས་ཡོངས་འཛིན་
གྱི་སྒོ་ནས་ཁྱད་པར་དུ་འཕགས་ཏེ། ཐེག་དམན་གྱི་དེ་ནི་ཐབས་ལ་མཁས་པའི་
བཤེས་གཉེན་གྱིས་སྲིད་ཞིའི་མཐར་ལྷུང་བ་ལས་ཡོངས་སུ་འཛིན་པ་དང་བྲལ་་་་་
ཞིང་། ཐེག་ཆེན་གྱི་དེ་ནི་དེ་དང་ལྡན་པའི་ཕྱིར། དེ་དེ་ལས་ལྡན་ཆོས་ཀྱི་སྒོ་ནས་
ཁྱད་པར་དུ་འཕགས་ཏེ། ཐེག་དམན་གྱི་དེ་ནི་ཤེས་སྒྲིབ་གཟུང་འཛིན་གྱི་རྣམ་
རྟོག་བཞི་སྤང་བྱར་མི་ལྡན་ཞིང་ཐེག་ཆེན་གྱི་དེ་ནི་དེ་བཞི་སྤང་བྱར་ལྡན་པའི་སྒོ་
ནས་རང་འབྲས་མཐོང་སྒོམ་གྱི་ལམ་རྣམས་དེའི་ཟད་བྱེད་དུ་སྐྱེད་པའི་ཕྱིར། དེ་
དེ་ལས་དབྱེ་བའི་སྒོ་ནས་ཁྱད་པར་དུ་འཕགས་ཏེ། ཐེག་ཆེན་གྱི་དེ་བཞི་རེ་རེ་ལ་
རང་དོན་གྱི་དབང་དུ་བྱས་ན་མཐོང་ལམ་མྱུར་དུ་ཐོབ་པའི་ནུས་པ་ཡོད་ཀྱང་་་་་་



394 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཞན་དོན་དུ་བསྐལ་ཆེན་དུ་མར་ཐེག་ཆེན་གྱི་ལམ་གྱི་ལུས་ཡོངས་རྫོགས་ལ་སློབ་
དགོས་པས་སྔ་མ་སྔ་མ་ལས་ཕྱི་མ་ཕྱི་མ་ཆེས་ཁྱད་པར་དུ་འཕགས་པའི་ཆུང་་་་་་་
འབྲིང་ཆེ་གསུམ་གྱི་དབྱེ་བ་ཡོད་ལ། ཅིག་ཤོས་ལ་དེ་འདྲའི་དབྱེ་བ་མེད་པའི་
ཕྱིར།།
སྐབས་འདིར་ཁ་ཅིག་ན་རེ། ཐེག་ཆེན་གྱི་སྦྱོར་ལམ་དེ་ཐེག་དམན་གྱི་སྦྱོར་
ལམ་ལས་དམིགས་རྣམ་གྱི་སྒོ་ནས་ཁྱད་པར་དུ་འཕགས་པ་མ་ཡིན་པར་ཐལ།
དེའི་དམིགས་རྣམ་གཉིས་ཀ་དེའི་ཡུལ་གྱི་སྟེང་ནས་འཇོག་དགོས་པའི་ཕྱིར།
རྟགས་གྲུབ་སྟེ། གསེར་ཕྲེང་ལས། དམིགས་རྣམ་ལ་འདོད་ལུགས་དུ་མ་ཡོད་ཀྱང་
འདིར་བཤད་པའི་དོན་ནི། ཡོངས་སུ་ཤེས་པར་བྱ་བའི་གཞི་ནི་དམིགས་པ་དང༌།
དེའི་སྟེང་དུ་ཡོངས་སུ་ཤེས་པར་བྱ་རྒྱུའི་དོན་གཅིག་ལ་རྣམ་པར་འདོད་པར་བྱ་་་
ཞིང་། ཞེས་གསུངས་པའི་ཕྱིར་ཟེར་བ་ལ། ཁ་ཅིག་གིས་དེ་ལྟར་དེའི་དམིགས་
རྣམ་གཉིས་ཀ་དེའི་ཡུལ་གྱི་སྟེང་ནས་འཇོག་དགོས་ན། ཐེག་ཆེན་གྱི་སྦྱོར་ལམ་དེ་
ཐེག་དམན་གྱི་སྦྱོར་ལམ་ལས་དམིགས་རྣམ་གྱི་སྒོ་ནས་ཁྱད་པར་དུ་འཕགས་པ་མ་
ཡིན་པས་མ་ཁྱབ་སྟེ། དེའི་ཁྱད་ཆོས་སུ་གྱུར་པའི་དམིགས་རྣམ་ནི་ཡེ་ཤེས་ཁོ་
རང་གི་སྟེང་ནས་འཇོག་དགོས་པ་གང་ཞིག་དེས་ན་དམིགས་རྣམ་དུ་བྱེད་པའི་་་་
ཡུལ་ཅན་བློའི་སྒོ་ནས་ཁྱད་པར་དུ་འཕགས་པ་ལ་ཡུལ་དེ་གཉིས་ཀྱིས་ཁྱད་པར་་་་
དུ་འཕགས་པའི་ཐ་སྙད་བཏགས་པ་ཡིན་པའི་ཕྱིར། དང་པོ་གྲུབ་སྟེ། དེ་གཉིས་
སྦྱོར་ལམ་གྱི་ཡེ་ཤེས་གཅིག་ལ་ལྡོག་ཆའི་ཕྱེ་སྟེ་ཁྱད་གཞི་ལ་དམིགས་པའི་ཆ་ནས་་་
དམིགས་པ་དང་། ཁྱད་ཆོས་ལ་དམིགས་པའི་ཆ་ནས་རྣམ་པར་འཇོག་དགོས་
པའི་ཕྱིར་ཏེ། བདེན་པ་བཞིའི་དངོས་པོ་དང་། ཞེས་པ་དང་། མངོན་པར་ཞེན་
པ་མེད་པའི་རྣམ་པ་དང་། ཞེས་མ་གསུངས་པར། བདེན་པ་བཞིའི་དངོས་པོ་ལ་
དམིགས་པ་དང་། མངོན་པར་ཞེན་པ་མེད་པ་ལ་སོགས་པའི་རྣམ་པར་ཞུགས་པ་



བ བ
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 395.
དང་། ཞེས་གསུངས་པའི་རྒྱུ་མཚན་ཡོད་པའི་ཕྱིར་དང་། གསེར་ཕྲེང་ལས་ཀྱང་།
དེ་ལྟར་དམིགས་རྣམ་གཉིས་ཀ་དམིགས་བྱེད་དུ་མཚུངས་པའི་ཁྱད་པར་དུ་ཡང་་་
མི་འགྱུར་ཏེ། ཁྱད་གཞི་དང་ཁྱད་ཆོས་ལ་དམིགས་པའི་ཁྱད་པར་ཡོད་པས་སོ། །
ཞེས་གསུངས་པའི་ཕྱིར། གཉིས་པ་གྲུབ་སྟེ། གསེར་ཕྲེང་ལས། དེ་གཉིས་ཀྱིས་
ཁྱད་པར་དུ་འཕགས་པར་བཤད་པ་ནི་དེ་གཉིས་ཡུལ་དུ་བྱེད་པའི་བློས་ཁྱད་པར་
དུ་བྱས་པ་ལ་ཡུལ་དེས་ཁྱད་པར་དུ་བྱས་པ་བཏགས་པ་ཡིན་ཏེ། ཞེས་གསུངས་
པའི་ཕྱིར་ཟེར། ཁ་ཅིག་དེ་མི་འཐད་པར་ཐལ། ཐེག་དམན་གྱི་སྦྱོར་ལམ་ཡིན་ན།
ཁྱོད་ཐེག་ཆེན་སྦྱོར་ལམ་ལས་དམིགས་རྣམ་གྱི་སྒོ་ནས་དམན་པས་ཁྱབ་པ་མེད་
པའི་ཕྱིར། མ་གྲུབ་ན། སྟོང་ཉིད་རྟོགས་པའི་ཉན་ཐོས་སྦྱོར་ལམ་ཆོས་ཅན།
དེར་ཐལ། དེའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དེ་ཡོད་པའི་ཕྱིར་
ཏེ། དེ་ལྟར་རྗེ་ཡབ་སྲས་ཀུན་གྱིས་བཞེད་པའི་ཕྱིར། འཇུག་པའི་ཊཱིཀ་ཆེན་ལས།
འོ་ན་དང་པོར་ཐེག་ཆེན་དུ་ཞུགས་པའི་དེ་ཁོ་ན་ཉིད་ཀྱི་ལྟ་བ་ལེགས་པར་གཏན་
ལ་ཕབ་པ་ཞིག་དང་། ཉན་རང་དུ་ལྷུང་བ་གཉིས་གཞི་མཐུན་སྲིད་པ་ནི་དབུ་མ་
བ་གཉིས་ཀས་ཀྱང་འདོད་ལ། ཞེས་དང་། ཕར་ཕྱིན་ལམ་བསྒྲིགས་ལས། ཡེ་
ཤེས་སྙིང་བོ་དང༌། སློབ་དཔོན་སེང་གེ་བཟང་བོ་ལ་སོགས་པས་ཀྱང་ཉན་ཐོས་
ཀྱི་རིགས་ཅན་དོན་དམ་པའི་བདེན་པ་རྟོགས་པ་ལ་བརྟེན་ནས་དགྲ་བཅོམ་པའི་་
འབྲས་བུ་ཐོབ་པར་བཞེད་ཅིང་ངེས་བཟུང་དུ་དགོས་པ་མིན་ཏེ། གང་ཟག་གི་
བདག་མེད་རྟོགས་པས་ཀྱང་ཐོབ་པར་བཞེད་པའི་ཕྱིར་རོ། །ཞེས་གསུངས་པའི་
ཕྱིར། རྩ་བར་འདོད་མི་ནུས་ཏེ། དེ་དང་སྟོང་ཉིད་རྟོགས་པའི་ཐེག་ཆེན་སྦྱོར་
ལམ་གཉིས་ཀ་བདེན་བཞིའི་ཆོས་ཉིད་རྟོགས་པའི་ལམ་ཡིན་པའི་ཕྱིར་ཟེར་ན་མ་་
ཁྱབ་སྟེ། དེ་ཙམ་མཚུངས་ཀྱང་དམིགས་རྣམ་གྱི་སྒོ་ནས་མཆོག་དམན་གྱི་ཁྱད་
པར་ཡོད་པའི་ཕྱིར། དེར་ཐལ། ཐེག་པ་ཆེ་ཆུང་གི་སྦྱོར་ལམ་ལ་རིམ་བཞིན་ཁྱད་



· 396 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆོས་དུ་མས་ཁྱད་པར་དུ་བྱས་པ་དང་མ་བྱས་པའི་བདེན་བཞི་ལ་དམིགས་མ་་་་་
དམིགས་དང་། རྩ་ཤེས་ལས་བཤད་པ་ལྟར་གྱི་རིགས་པའི་རྣམ་གྲངས་མཐའ་
ཡས་པ་དང་རིགས་པ་མདོར་བསྡུས་པས་དེ་ཁོ་ན་ཉིད་ཀྱི་དོན་གཏན་ལ་ཕབ་་་་་་
པའི་ཁྱད་པར་རྣམ་པ་ལ་ཡང་ཁྱད་པར་ཆེན་པོ་ཡོད་པའི་ཕྱིར། ཕར་ཕྱིན་ལམ་
བསྒྲིགས་ལས། དོན་དམ་པའི་བདེན་པ་ཡང་གཏན་ཚིགས་བཞི་ལ་སོགས་པ་
བརྟེན་ནས་དབུ་མ་རྩ་བ་ཤེས་རབ་ལས་བྱུང་བ་ལྟར་སོ་སོར་རྟོག་པའི་ཤེས་རབ་་་
ཀྱིས་རྒྱས་པར་དཔྱད་པ་ལས་ཤིན་ཏུ་སྦྱོངས་པའི་བདེ་བ་ལ་བརྟེན་ནུས་པ་དེའི་་་
ཚེ་སྟོང་ཉིད་རྟོགས་པའི་ལྷག་མཐོང་དུ་འགྱུར་ཞིང་། སྟོང་ཉིད་ལ་དམིགས་པའི་
ཞི་ལྷག་ཟུང་འབྲེལ་གྱི་ཏིང་ངེ་འཛིན་ཐོབ་པ་དང་། ཞེས་དང་། ནམ་སྟོང་ཉིད་
ལ་དམིགས་པའི་ཞི་ལྷག་ཟུང་འབྲེལ་གསར་དུ་ཐོབ་པ་དེའི་ཚེ་ཐེག་པ་ཆེན་པོའི་་་
སྦྱོར་ལམ་ཐོབ་ཅེས་བྱའོ། །ཞེས་གསུངས་པའི་ཕྱིར་ཟེར་བས་དཔྱད། །
ཡང་ལ་ལས། ཐེག་ཆེན་སྦྱོར་ལམ་ཐེག་དམན་སྦྱོར་ལམ་ལས་དམིགས་པའི་
སྒོ་ནས་ཁྱད་པར་དུ་འཕགས་ཏེ། ཐེག་ཆེན་གྱི་དེ་ཤེས་བྱ་ཐམས་ཅད་ལ་དམིགས།
ཐེག་དམན་གྱི་དེ་རང་རྒྱུད་ཀྱི་ཆོས་ལ་དམིགས་པའི་ཕྱིར་ཏེ། ཐེག་པ་ཆེ་ཆུང་གི་
དྲན་པ་ཉེར་བཞག་ལ་དེའི་ཕྱིར། གསེར་ཕྲེང་ལས། ཉན་རང་གིས་རང་རྒྱུད་ཀྱི་
ལུས་ཚོར་སེམས་ཆོས་བཞི་ལ་དམིགས་པས་ཐེག་ཆེན་ལས་དམིགས་པ་དམན་་་་་
པར་དབུས་མཐའི་འགྲེལ་བར་གསུངས་པའི་ཕྱིར་རོ། །ཞེས་དང་། བསྡུས་དོན་
ལས། ཉན་རང་རང་རྒྱུད་ལུས་ཚོར་སེམས་ཆོས་ཙམ། །དམིགས་ཕྱིར་དམན་ཞེས་
དབུས་མཐའི་འགྲེལ་བར་གསུངས། ཞེས་གསུངས་པའི་ཕྱིར་ཟེར། ཡང་ཁ་ཅིག
བཤད་ཚུལ་དེ་ལ་ཞིབ་ཆ་བྱེད་དགོས་ཀྱི་ཚིག་ཟིན་ལྟར་མི་རུང་བའི་ཕྱིར་ཏེ།
གཞི་གྲུབ་ན་ཐེག་དམན་སྦྱོར་ལམ་གྱི་དམིགས་ཡུལ་ཡིན་དགོས་པའི་ཕྱིར་ཏེ།
གཞི་གྲུབ་ན་ཁྱོད་ལ་དམིགས་ནས་གང་ཟག་གི་བདག་མེད་དུ་རྟོགས་པའི་ཐེག་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 397 .
དམན་སྦྱོར་ལམ་ཡོད་པས་ཁྱབ་པའི་ཕྱིར་ཏེ། གང་ཟག་གི་བདག་མེད་ཕྲ་མོ་ཡིན་
ན། ཐེག་དམན་སྦྱོར་ལམ་གྱི་གཞལ་བྱས་ཁྱབ་པའི་ཕྱིར། དེ་ཡིན་ན་ཐེག་དམན་
མཐོང་ལམ་གྱི་གཞལ་བྱས་ཁྱབ་པའི་ཕྱིར་རོ། །དེས་ན་དམིགས་པའི་ཁྱད་པར་
དབུས་མཐའི་འགྲེལ་བ་ལྟར་བཤད་མི་རིགས་ཤིང་། སྐབས་འདིར་བདག་མེད་
རྣམ་ཅན་གྱིས་ཁྱད་པར་འབྱེད་དགོས་པའི་ཕྱིར་ཏེ། གསེར་ཕྲེང་ལས། དེ་ལ་
དམིགས་རྣམ་ཀྱིས་ནི་རྟོགས་པའི་ཁྱད་པར་བསྟན་ཏེ། ཉན་རང་གིས་ནི་བདེན་
བཞི་ཙམ་ཞིག་གཏན་ལ་དབབ་པའི་གཞི་དམིགས་པར་བྱས་ནས་མི་རྟག་སོགས་་་
ཀྱི་སྒོ་ནས་ཤེས་པར་བྱེད་པས་གང་ཟག་ལ་བདག་མེད་པའི་དམིགས་རྣམ་ཅན་་་་
ཡིན་ལ། ཐེག་ཆེན་གྱིས་ནི་མི་རྟག་སོགས་ཀྱི་ཁྱད་པར་དུ་བྱས་པའི་བདེན་བཞི་
གཏན་ལ་དབབ་བྱ་རུ་བྱས་ནས་མི་རྟག་སོགས་སུ་ཞེན་བྱར་མི་བདེན་པར་གཅོད་
པའི་ཕྱིར་ཆོས་ཀྱི་བདག་མེད་པའི་དམིགས་རྣམ་ཅན་ནོ། །འདི་ནི་རྩ་འགྲེལ་གྱི་
བཞེད་པ་སྟེ་ཁ་ཅིག་ཉན་རང་གིས་རང་རྒྱུད་ཀྱི་བདེན་པ་དང་ཐེག་ཆེན་གྱིས་་་་་་
རང་གཞན་གཉིས་ཀའི་རྒྱུད་ཀྱི་བདེན་པ་དམིགས་པའི་ཕྱིར་དམིགས་པའི་ཁྱད་་་
པར་འདོད་པ་དང༌། གཞན་དག་བདེན་བཞི་སྒྱུ་མ་ལྟ་བུ་ལ་དམིགས་པས་ཞེས་
འདོད་པ་ནི་མིན་ནོ། །ཞེས་གསུངས་པའི་ཕྱིར་དང་། རྣམ་བཤད་སྙིང་བོའི་རྒྱན་
ལས་ཀྱང་། འོག་ནས་འཆད་པར་འགྱུར་བའི་དམིགས་པའི་ཁྱད་པར་གྱི་ངོ་བོ་
ཉིད་བདེན་པ་བཞིའི་དངོས་པོ་མི་རྟག་སོགས་བཅུ་དྲུག་གིས་ཁྱད་པར་དུ་བྱས་པ་
ལ་དམིགས་པ་ཡིན་ཏེ། སྒྲོ་འདོགས་གཅོད་པའི་གཞིར་བཟུང་བའི་ཕྱིར། ཞེས་
གསུངས་ཤིང་། རྟོགས་དཀའི་སྣང་བར་ཡང་དེ་བཞིན་དུ་གསུངས་པའི་ཕྱིར་
ཟེར་བ་ལ། ཡང་འགའ་ཞིག་གིས། ཐེག་དམན་སྦྱོར་ལམ་ལ་ཁྱད་ཆོས་དྲུག་གིས་
ཁྱད་པར་དུ་བྱས་པའི་བདེན་བཞི་ལ་དམིགས་པ་མེད་པར་ཐལ། ཁྱོད་ཀྱི་དམ་
བཅའ་འཐད་པའི་ཕྱིར་དང༌། དབུས་མཐའི་འགྲེལ་བར་གསུངས་པ་ལྟར་ཁས་



: 398 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལེན་དགོས་ཏེ། མདོ་སྡེ་རྒྱན་ལས། རྟེན་དང་གཉེན་པོ་དག་དང་ནི། །དེ་བཞིན་
དུ་ནི་འཇུག་པ་དང༌། །དམིགས་པ་དང་ནི་ཡིད་བྱེད་དང༌། །ཐོབ་པའི་སྒོམ་པ་
ཁྱད་པར་འཕགས། །མཐུན་དང་རྗེས་སུ་འཇུག་པ་དང་། །ཡོངས་སུ་ཤེས་དང་
སྐྱེས་པ་དང་། །ཆེན་པོ་དང་ནི་མཆོག་ཉིད་དང༌། །བསྒོམ་དང་ཡང་དག་འགྲུབ་
པ་གཞན། །ཞེས་ཐེག་ཆེན་གྱི་དྲན་ཉེ་ཐེག་དམན་གྱི་དྲན་ཉེ་ལས་ཁྱད་པར་བཅུ་
བཞིས་ཁྱད་པར་དུ་འཕགས་པར་གསུངས་པའི་ཕྱིར་ཟེར་བས་དཔྱད་པར་བྱའོ། །
གཟུང་འཛིན་རྟོག་གི་སྐོར།
དྲི་བ། ཐེག་ཆེན་སྦྱོར་ལམ་གྱི་ཁྱད་ཆོས་སུ་གྱུར་པའི་རྣམ་རྟོག་
བཞིའི་ངོ་བོ་དང་དེ་ལྡན་ཚུལ་གསེར་རྣམ་རྟོགས་གསུམ་གྱི་ཚིག་ཟིན་མི་་
མཐུན་པ་ཨེ་ཡོད། །
ལན། ཡོད་དེ། དང་པོ་ནི། དེ་འདྲའི་རྟོག་པ་ལ་སྒྲུབ་རྟོག་གིས་ཁྱབ་
པར་གསེར་ཕྲེང་ལས་གསུངས་པ་གང་ཞིག་དེ་ལ་དགག་རྟོག་དང་སྒྲུབ་རྟོགས་་་་
གཉིས་ཡོད་པར་རྣམ་བཤད་ལས་གསུངས། དེ་ལ་དགག་རྟོག་གིས་ཁྱབ་པར་
རྟོག་དཀའི་སྣང་བར་བཤད་པའི་ཕྱིར། དང་པོ་གྲུབ་སྟེ། འདིར་བསྟན་རྟོག་པ་
བཞི་བོ་གང་རུང་ཡིན་ན། བདེན་གྲུབ་ཀྱི་རྣམ་ཅན་གྱི་རྟོག་པ་ཡིན་པས་ཁྱབ་
པར་གསུངས་པའི་ཕྱིར་ཏེ། དེ་ཉིད་ལས། སྐབས་འདིའི་རྟོག་པ་དགག་པའི་རྣམ་
པར་འཆད་པ་ནི་རྩ་འགྲེལ་གང་གི་དགོངས་པ་ཡང་མིན་ནོ། །ཞེས་གསུངས་པའི་
ཕྱིར་དང་། དེ་ལྟར་མ་ཡིན་པར་དེ་བཞི་ལ་བདེན་མེད་རྣམ་ཅན་གྱི་རྟོག་པ་ཡོད་
ན། དེ་བཞི་ཉན་རང་ལ་ཡོད་ཀྱང་མེད་པ་དང་འདྲ་བར་རྒྱན་སྣང་ལས་བཤད་
པ་དང་འགལ་བ་སོགས་གནོད་བྱེད་དུ་མ་ཡོད་པར་གསུངས་པའི་ཕྱིར། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
399.
གཉིས་པ་གྲུབ་སྟེ། ཕུང་བོ་བདེན་པར་འཛིན་པའི་རྟོག་པ་རྣམ་པའི་སྒོ་
ནས་དགག་རྟོག་དང་། ཕུང་བོ་བདེན་སྟོང་བདེན་པར་འཛིན་པའི་རྟོག་པ་
དམིགས་པའི་སྒོ་ནས་དགག་རྟོག་ཏུ་བཤད་པའི་ཕྱིར་ཏེ། རྣམ་བཤད་ལས། ཕུང་
བོ་བདེན་པར་འཛིན་པ་དང་། དེའི་ཞེན་ཡུལ་བཀག་པའི་བཀག་པ་བདེན་པར་
འཛིན་པ་གཉིས་ཀ་སྤང་བྱ་རྣམ་རྟོག་ཏུ་ཤེས་པར་བྱའོ། །དེས་མཚོན་དགག་སྒྲུབ་
ཀྱི་རྣམ་པ་ཅན་གཉིས་ཀ་ཡོད་པར་ཤེས་པར་བྱའོ། །ཞེས། ཁ་ཅིག་དགག་རྟོག་
འབའ་ཞིག་ཏུ་འདོད་པ་མི་འཐད་དེ། སྐབས་འདི་དང་རྩེ་སྦྱོར་གྱི་སྐབས་གཉིས་
ཀ་སྒྲུབ་རྟོག་བསྟན་པའི་ཕྱིར་རོ། །ཡང་ཁ་ཅིག སྒྲུབ་རྟོག་འབའ་ཞིག་ཏུ་འདོད་
པ་ཡང་མི་འཐད་དེ། ཞེས་སོགས་གསུངས་པའི་ཕྱིར། །
གསུམ་པ་གྲུབ་སྟེ། འདིར་བསྟན་རྣམ་རྟོག་བཞི་སྦྱོར་ལམ་གྱི་ཁྱད་ཆོས་ཡིན་
ཀྱང་དེ་གང་རུང་ལ་དེའི་ཁྱད་ཆོས་སུ་གྱུར་པའི་རྟོག་པ་ཡིན་པས་མ་ཁྱབ་པ་དང་།
དེའི་ཁྱད་ཆོས་སུ་གྱུར་པའི་རྟོག་པ་རྣམས་དགག་རྟོག་དང་ཤེས་སྒྲིབ་ཀྱི་ཟག་་་་་་
བཅས་སུ་བཤད་པའི་ཕྱིར། རྟོགས་དཀའི་སྣང་བ་ལས། རྟོག་པ་བཞི་བོ་འདི་
ཐེག་ཆེན་སྦྱོར་ལམ་གྱི་ཁྱད་ཆོས་ཡིན་གྱི། འདིར་བསྟན་རྟོག་པ་ཡིན་ན་ཐེག་ཆེན་
སྦྱོར་ལམ་གྱི་ཁྱད་ཆོས་ཡིན་པས་ཁྱབ་པ་ནི་ཤེས་རིག་དང་ལྡན་པ་སུ་ཡང་དབང་་་
ཡོད་བཞིན་དུ་ཁས་ལེན་པར་མི་བྱེད་ལ། ཞེས་དང་། འདིར་བསྟན་དགག་རྟོག་
ཤེས་སྒྲིབ་ཀྱི་ཟག་བཅས་ཡིན་ཞིང་། དེའི་སྒོ་ནས་ཉན་རང་གི་སྦྱོར་ལམ་ལས་
ཁྱད་པར་དུ་འཕགས་པ་ཡིན་ཏེ། ཞེས་གསུངས་པའི་ཕྱིར། དེ་དག་ལས་ཡིག་
ཆའི་དགོངས་པ་ནི་རྣམ་བཤད་ལྟར་ཡིན་པར་རྗེས་འབྲངས་རྣམས་གསུངས་ལ།
ཁ་རྒྱ་དཀོན་མཆོག་དར་རྒྱས་ཀྱི་དོགས་སློང་དུ། ཡང་དེ་གཉིས་རིམ་བཞིན་སྒྲུབ་
རྟོག་དང་དགག་རྟོག་ཡིན་པའི་ཕྱིར་ཞེས་པ་འདིར་སྒྲ་བདེན་མེད་རྟོགས་པའི་་་་་
རྗེས་དཔག་ལྟ་བུ་དགག་སྒྲུབ་ཀྱི་རྟོག་པ་གཉིས་ཀར་འདོད་མི་ནུས་པས། རྟོག་པ་



• 400 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོན་མི་མཐུན་རྣམས་དམིགས་ཡུལ་གྱི་སྒོ་ནས་དགག་རྟོག་སྒྲུབ་རྟོགས་དང་།
རྟོག་པ་དོན་མཐུན་རྣམས་འཛིན་སྟངས་ཀྱི་སྒོ་ནས་དགག་རྟོག་སྒྲུབ་རྟོག་ཏུ་་་་་་་
འཇོག་ཅེས་ཞིབ་ཆ་ཕྱེ་ཨེ་ཆོག ཅེས་ཞིབ་ཆ་གནང་ཡོད་དོ། །
གཉིས་པ་ནི། དེ་བཞི་སྤང་བྱར་ལྡན་པའི་དོན་དུ་གསེར་ཕྲེང་དང་རྣམ་
བཤད་གཉིས་ཀར་བཤད་པ་གང་ཞིག དེ་བཞི་རང་གི་ངོ་བོ་ལྡན་པའི་དོན་དུ་
རྟོགས་དཀའི་སྣང་བར་བཤད་པའི་ཕྱིར། དང་པོ་གྲུབ་སྟེ། རྒྱན་སྣང་དུ། དེ་
བཞིས་ཀུན་ནས་ཉོན་མོངས་བྱེད་དུ་ལྡན་པར་བཤད་པས་སྤང་བྱར་ལྡན་པའི་་་་་
དོན་དུ་བྱེད་དགོས་པ་དང་། སྤང་བྱར་ལྡན་པ་ཡང་བྱང་སེམས་སྦྱོར་ལམ་པས་
དེ་བཞི་སྤང་བྱའི་གཙོ་བོར་བྱེད་པས་རང་འབྲས་མཐོང་སྒོམ་གྱི་ལམ་རྣམས་དེ་་་
དག་ཟད་བྱེད་དུ་སྐྱེས་པའི་དོན་དུ་བཤད་པའི་ཕྱིར། གསེར་ཕྲེང་ལས། དེས་ན་
རྟོག་པ་བྱེད་ཆོས་སུ་འགྲོ་བ་ཡང་དགག་པའི་རྣམ་པ་ཅན་ཡིན་པས་མིན་གྱི།
རང་གིས་བསྐྱེད་པའི་མཐོང་སྒོམ་གྱིས་ཟད་པར་བྱ་ནུས་པའི་རྣམ་རྟོག་བཞི་དང་
ལྡན་ཞེས་རང་འབྲས་ཀྱི་སྤང་བྱར་ལྡན་པའི་སྒོ་ནས་བྱེད་ཆོས་ཡིན་པ་སློབ་དཔོན་
གྱི་དགོངས་པ་ཡིན་ཏེ། ཞེས་དང་། རྣམ་བཤད་ལས། དེས་ན་ངེས་འབྱེད་ཆ་
མཐུན་རྣམ་རྟོག་དང་ལྡན་པའི་དོན་གོང་དུ་དྲངས་པ་ལྟར་ཀུན་ནས་ཉོན་མོངས་་
བྱེད་དུ་ལྡན་པར་གསུངས་པས་སྤང་བྱར་ལྡན་པ་ཡིན་ལ། ཞེས་དང༌། ཀུན་ནས་
ཉོན་མོངས་བྱེད་དུ་ལྡན་པའི་དོན་ཡང་། ནས། དེའི་དོན་དུ་འབད་པ་བྱེད་པ་
ཀུན་ནས་ཉོན་མོངས་བྱེད་དུ་ལྡན་པའི་དོན་ཏེ། ཞེས་གསུངས་པའི་ཕྱིར། གཉིས་
པ་གྲུབ་སྟེ། སྦྱོར་ལམ་མཉམ་བཞག་ཡེ་ཤེས་རྣམས་རང་གི་ཞེན་ཡུལ་ཆོས་ཉིད་ལ་
མ་འཁྲུལ་ཡང་རང་གི་སྣང་ཡུལ་ཆོས་ཉིད་ཀྱི་དོན་སྤྱི་ཤར་ཚེ་བདེན་སྣང་གི་་་་་་་
བསླད་པ་ཅན་དུ་སྐྱེ་བའི་ཞེན་རིག་གི་ངོ་བོར་སྐྱེ་བ་ནི་དེའི་དོན་དང་། དེས་ན་
རྣམ་རྟོག་དང་ལྡན་པའི་ཁྱད་པར་ནི་སྣང་ཚུལ་གྱི་ངོས་ནས་ཡིན་ཞིང་། རྣམ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
401 .
པའི་ཁྱད་པར་ནི་ཞེན་ཚུལ་གྱི་ངོས་ནས་ཡིན་པས་དེ་གཉིས་ལ་ཟློས་སྐྱོན་མེད་་་་་
པར་བཤད་པའི་ཕྱིར། དེ་ཉིད་ལས། ཐེག་ཆེན་སྦྱོར་ལམ་གྱི་མཉམ་བཞག་གི་ཡེ་
ཤེས་ཐམས་ཅད་སྒྲ་དོན་འཛིན་པའི་རྟོག་པ་ཡིན་ཀྱང་། ནས། རང་གི་ཞེན་ཡུལ་
ཆོས་ཉིད་དེ་ལ་མ་འཁྲུལ་བའི་ཤེས་པ་ཡིན་པས། ཞེས་དང༌། རང་གི་ཞེན་ཡུལ་
ཆོས་ཉིད་དེའི་དོན་སྤྱི་འཆར་བ་ན། ཆོས་ཉིད་བདེན་པར་གྲུབ་པ་ལྟ་བུར་སྣང་
བའི་བདེན་སྣང་ཡོད་དེ། སོ་སོ་སྐྱེ་བོའི་རྒྱུད་ཀྱི་རྟོག་པ་ཡིན་ན། བདེན་འཛིན་གྱི་
བག་ཆགས་ཀྱིས་བསླད་པའི་ཁྱབ་པའི་ཕྱིར་རོ། །ཞེས་སོགས་གསུངས་པའི་ཕྱིར། །
སྤྱིར་རྟོག་པ་ལ་རྩིང་རྟོག ཡང་དག་མ་ཡིན་པའི་ཀུན་རྟོག སྒྲ་དོན་འདྲེས་
རུང་དུ་འཛིན་པའི་རྟོག་པའི་གསུམ་ལས། འདིར་བསྟན་རྣམ་རྟོག་བཞི་བོ་དེ་ཁ་
ཅིག་གིས། ཡང་དག་མ་ཡིན་པའི་ཀུན་རྟོག་དང༌། སྒྲ་དོན་འདྲེས་རུང་དུ་འཛིན་
པའི་རྟོག་པ་གཉིས་ཡིན་ཏེ། གསེར་ཕྲེང་ལས། འདིའི་རྟོག་པ་གང་ཞེ་ན། ཕྱིས་
ཀྱི་ཊཱིཀ་བྱེད་རྣམས་སྔ་མ་གཉིས་མིན་གྱི་ཕྱི་མའོ་ཞེས་འདོད་ལ། སྔ་རབས་པ་
རྣམས་བར་བར་འདོད་དོ། །དེ་ལ་ལུགས་སྔ་མས་ནི་རྟོག་པ་འདི་དག་ཡུལ་ལ་
འཇུག་ཚུལ་གྱི་དོན་གོ་ཡང་བརྡ་ལ་རྨོངས་ཏེ། ཞེས་པ་ནས་འདྲེས་རུང་འཛིན་
པའི་ཀུན་རྟོག་ལ་བྱ་ཡི། ཞེས་སོགས་གསུངས་པའི་ཕྱིར་ཟེར་བ་ལ། ལ་ལས་
མཐའ་གཅིག་ཏུ་དེ་ལྟར་མི་རུང་སྟེ། རྣམ་བཤད་ལས། སྤྱིར་རྟོག་པ་གསུམ་སྟེ།
ཡང་དག་མ་ཡིན་པའི་ཀུན་རྟོག་དང༌། སེམས་རྩིང་བའི་རྣམ་པ་ཅན་དང་།
འདྲེས་རུང་འཛིན་པའི་རྟོག་པ་ལས་འདིར་ནི་ཕྱི་མའོ། །ཞེས་ཕྱི་མ་ཡིན་པར་
གསུངས་པའི་ཕྱིར་ཞེས་ཟེར་ལ། ཡང་རྟོགས་དཀའི་སྣང་བ་ལས། འདིར་གང་
ཡིན་ཞེ་ན། འདིར་བསྟན་རྟོག་པ་རྣམས་ནི་སྒྲ་དོན་འཛིན་པའི་རྟོག་པ་ཡིན་ཏེ།
ཐམས་ཅད་ཀྱང་དོན་སྤྱི་འཛིན་པའི་རྟོག་པ་འབའ་ཞིག་ཡིན་པའི་ཕྱིར་རོ། །དེ་
ལྟ་ན་ཡང་གཉིས་སྣང་དང་། རྩིང་བའི་རྣམ་པ་ཅན་གྱི་རྟོག་པ་ཡིན་པར་མི་



·402 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འགལ་ལོ། །ཞེས་ཀྱང་གསུངས་ལ། །
ཡང་མཁས་པའི་དབང་བོ་ཁ་ཅིག་གི་གསུང་ལས། སྐབས་འདིའི་ཐེག་ཆེན་
སྦྱོར་ལམ་གྱི་སྤང་བྱར་ལྡན་པས་ཁྱད་པར་དུ་འཕགས་རྒྱུའི་གཟུང་འཛིན་གྱི་རྟོག་་
པ་བཞི་ནི། རྩ་བར། གཞི་དང་དེ་ཡི་གཉེན་པོ་ཡིས། །ཞེས་པ་ནས། ཕུང་སོགས་
རྟེན་ལས་དེ་བཞིན་ནོ། །ཞེས་པའི་བར་གསུངས། སྤྱིར་རྟོག་པ་ལ། རྩིང་རྟོག་
ཡང་དག་མ་ཡིན་པའི་ཀུན་རྟོག སྒྲ་དོན་འདྲེས་རུང་དུ་འཛིན་པའི་རྟོག་པ་
གསུམ་ལས། སྐབས་འདིའི་རྟོག་པ་རྣམས་ནི། རྟོག་པ་ཕྱི་མ་གཉིས་ཀ་ཡིན་ཀྱང་
སྔ་མ་ཡང་ཡོད་པར་ཁས་ལེན་དགོས་སོ། །ཞེས་སོགས་གསུངས་པས་དཔྱད་པར་
མཛོད། །
དྲི་བ། གཟུང་འཛིན་རྟོག་པའི་མཚན་ཉིད་དང་དབྱེ་བ་སོགས་ཇི་
ལྟར་འཇོག །
ལན། འདི་དག་གི་མཚན་ཉིད་སོགས་ལ་གསུངས་ཟིན་མི་མཐུན་པ་མང་
མོད། ཡིག་ཆར། རང་གི་དམིགས་ཡུལ་གཟུང་བ་ལ་དམིགས་ནས་ལོངས་སྤྱད་
བྱའི་རིགས་སུ་བདེན་པར་གཟུང་བའི་ཆ་ནས་བཞག་པའི་བདེན་འཛིན་དེ།
ཤེས་སྒྲིབ་གཟུང་རྟོག་གི་མཚན་ཉིད། ཡུལ་ཅན་གྱི་ཡུལ་དང་གཟུང་བ་དང་
ལོངས་སྤྱད་བྱ་འདྲ། རིགས་གནས་སྨོས་པའི་ལྡོག་འཛིན་སྡུད་ཅིང་། ཆ་བཞག་
གིས་ཕྱི་རོལ་དོན་འཛིན་གྱི་རྟོག་པ་ཡང་བསྡུའོ། །དབྱེ་ན། ཤེས་སྒྲིབ་ཀུན་ནས་
ཉོན་མོངས་གཟུང་རྟོག་དང་། རྣམ་བྱང་གཟུང་རྟོག་གཉིས། དང་བོ་ནི། རང་
གི་དམིགས་ཡུལ་ཀུན་ཉོན་ཕྱོགས་ཀྱི་ཆོས་ལ་དམིགས་ནས་ལོངས་སྤྱད་བྱའི་་་་་་་
རིགས་སུ་བདེན་པར་འཛིན་པའི་ཆ་ནས་བཞག་པའི་བདེན་འཛིན་དེ། དང་
པོའི་མཚན་ཉིད། ཡུལ་གྱི་སྒོ་ནས་དགུ་ཡོད། རང་གི་དམིགས་ཡུལ་རྣམ་བྱང་
ཕྱོགས་ཀྱི་ཆོས་ལ་དམིགས་ནས་ལོངས་སྤྱད་བྱའི་རིགས་སུ་འཛིན་པའི་ཆ་ནས་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 403 .
བཞག་པའི་བདེན་འཛིན་དེ། གཉིས་པའི་མཚན་ཉིད། དམིགས་ཡུལ་གྱི་སྒོ་ནས་
དགུ་ཡོད། རང་གི་དམིགས་ཡུལ་འཛིན་པའི་ཆོས་ལ་དམིགས་ནས་ལོངས་སྤྱོད་
པ་པོར་བདེན་པར་འཛིན་པའི་ཆ་ནས་བཞག་པའི་བདེན་འཛིན་དེ། ཤེས་སྒྲིབ་
འཛིན་རྟོག་གི་མཚན་ཉིད། དབྱེ་ན། ཤེས་སྒྲིབ་རྫས་འཛིན་རྟོག་པ་དང༌། ཤེས་
སྒྲིབ་བཏགས་འཛིན་རྟོག་པ་གཉིས། རང་གི་དམིགས་ཡུལ་རྫས་འཛིན་ལ་
དམིགས་ནས་སྔར་ལྟར་འཛིན་པའི་བདེན་འཛིན་དེ། དང་པོའི་མཚན་ཉིད།
དམིགས་ཡུལ་རྫས་འཛིན་ལ་སྐྱེས་བུ་དང་། དབང་བོ་དང་། རང་སྐྱ་ཐུབ་པའི་
རྫས་ཡོད་དུ་འཛིན་པ་དང༌། བདེན་འཛིན་སོགས་འཇོག་སྟེ། རྗེས་གྲུབ་ཏུ་
འཛིན་པ་ཐམས་ཅད་དོ། །དབྱེ་ན་དགུ་ཡོད། རང་གི་དམིགས་ཡུལ་བཏགས་
འཛིན་ལ་དམིགས་ནས་ལོངས་སྤྱོད་པ་པོར་བདེན་པར་འཛིན་པའི་ཆ་ནས་་་་་་་
བཞག་པའི་བདེན་འཛིན་དེ་ཤེས་སྒྲིབ་བཏགས་འཛིན་རྟོག་པའི་མཚན་ཉིད།
དམིགས་ཡུལ་བཏགས་འཛིན་ནི། བདག་མེད་གསུམ་གང་རུང་རྟོགས་པའི་གང་
ཟག་དང༌། དེ་འདྲའི་བློ་དང་དེ་གསུམ་གྱི་རྗེས་ཐོབ་སྒྱུ་མ་ལྟ་བུའི་སྐྱེས་བུའམ་
གང་ཟག་དང་། དེ་དག་གི་ཁྱད་པར་དུ་བྱས་པའི་གང་ཟག་དེ་དག་འཛིན་པའི་
རྟོག་པ་དང་མངོན་སུམ་རྣམས་ཡིན། དེས་ན་འདིའི་གཟུང་འཛིན་གྱི་རྟོག་པ་
གཉིས་དམིགས་ཡུལ་ཁོ་ན་དང་། གཟུང་ཚུལ་ཁོ་ནས་མི་འཇོག་སྟེ། དམིགས་
པའི་སྒོ་ནས་ཀྱང་གཟུང་རྟོག་དང་འཛིན་རྟོག་ལ་མུ་བཞིར་བཤད། ཅེས་
གསུངས་སོ། །
སྤྱིར་གཟུང་འཛིན་འཇོག་ཚུལ་ལ་སྐྱེ་མཆེད་ཀྱི་དབང་དུ་བྱས་པ་དང་།
ཤེས་པ་དང་ཤེས་བྱའི་དབང་དུ་བྱས་པ་དང༌། བདག་དང་བདག་གི་བའི་དབང་
དུ་བྱས་པ་གསུམ་ཡོད་ལ། དང་པོ་ལྟར་ན། ཡུལ་དྲུག་གཟུང་བ་དང་དབང་བོ་
དྲུག་འཛིན་པར་འཇོག གཉིས་པ་ལྟར་ན། བེམ་པོ་རྣམས་གཟུང་བ་དང་རིག་པ་



• 404 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྣམས་འཛིན་པར་འཇོག་གསུམ་པ་ལྟར་ན། བདག་འཛིན་པ་དང་བདག་གི་བ་
གཟུང་བར་འཇོག་དགོས་པའི་ཕྱིར་ཏེ། གསེར་ཕྲེང་ལས། འོ་ན་འདིའི་གཟུང་
འཛིནཱ་གང་ལ་བྱེད་ཅེ་ན། སྤྱིར་སངས་རྒྱས་པ་ལ་གཟུང་འཛིན་གྱི་འཇོག་ཚུལ་
གསུམ་སྟེ། ཞེས་སོགས་གསུངས་པའི་ཕྱིར། སྐབས་འདིར་ཁ་ཅིག་སྐབས་འདིའི་
གཟུང་འཛིན་ནི་ཕྱི་མའི་དབང་དུ་བྱས་པ་ཡིན་ཏེ། གཟུང་བ་ནི་བདག་གིས་
ལོང ས་སྤྱོད་བྱ་དང་བཟའ་བྱ་དང་བདག་གིར་བྱེད་རྒྱུ་ཞིག་དང༌། འཛིན་པ་ནི་
ལོངས་སྤྱོད་བྱེད་དང་། ཟ་བོ་དང༌། བདག་གིར་བྱེད་པ་པོ་ཞིག་ལ་བྱེད་དགོས་
པའི་ཕྱིར། དེར་ཐལ། གསེར་ཕྲེང་ལས། དེ་ལ་འདི་ནི་ཕྱི་མའི་དབང་དུ་བྱས་པ་
སྟེ་གཟུང་བ་ནི་རྫས་བཏགས་ཀྱི་བདག་གི་སྤྱད་པར་བྱ་བ་སྟེ་བཟའ་བྱའོ། ། །
འཛིན་པ་ནི་དེ་ལ་སྤྱོད་པར་བྱེད་པ་སྟེ་ཟ་བ་བོའི་ཞེས་བདག་ཉིད་ཆེན་པོ་་་་་་་
གསུངས་པ་ལ་སྔོན་གྱི་མཁས་པ་དག་ཀྱང་འཐད་ཕྱོགས་སུ་བྱེད་པ་ལྟར་འཐད་་་་
དོ། །ཞེས་གསུངས་པའི་ཕྱིར་ཟེར།
ཡང་ཁ་ཅིག གཟུང་རྟོག་གཉིས་ཀྱི་ཡུལ་མི་འགལ་བར་ཐལ། དེ་ལྟར་ཉི་
སྣང་ལས་བཤད་པའི་ཕྱིར་ན་ཁ་ཅིག་གིས་མ་ཁྱབ་ཅིང་། རྟགས་གྲུབ་སྟེ། དེ་ཉིད་
ལས། དངོས་པོ་ཙམ་ལ་བརྟེན་པ་དང་གཉེན་པོའི་ཕྱོགས་ལ་བརྟེན་པའོ། །ཙམ་
སྨོས་པ་ནི་ཁྱད་པར་གསལ་བའི་དོན་དུ་མིན་ནོ། །ཞེས་དང༌། གཟུང་བའི་རྣམ་
པར་རྟོག་པ་དང་པོ་གང་ཡིན་པ་གཉིས་པ་ཡང་ཡིན་ནོ། །ཞེས་དང༌། རེ་ཞིག་
དང་པོ་དེ་ནི་གཉིས་པ་ཡང་ཡིན་པ་ནི་དཔེར་ན་གཟུང་བའི་རྣམ་པར་རྟོག་པ་་་་༌་
དང་པོར་གྱུར་པ་དངོས་པོ་ཐམས་ཅད་པ་བཞིན་ནོ། །གཉིས་པ་ཁོ་ན་ཡིན་གྱི་
དང་པོ་མ་ཡིན་པ་ནི་གཟུང་བའི་རྣམ་པར་རྟོག་པ་གཉིས་པ་རྣམ་པར་བྱང་བ་་་་་
ཙམ་ལ་བརྟེན་པ་བཞིན་ནོ། །ཞེས་གསུངས་པའི་ཕྱིར། ཁྱབ་སྟེ། ལུང་དང་པོས་
ཀུན་བྱང་གཟུང་རྟོག་གི་ཡུལ་ནི་རིམ་བཞིན་ཀུན་བྱང་སོ་སོར་སྐྱེ་བའི་སྤྱི་ཙམ་པ་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·405.
དང༌། རྣམ་བྱང་རིས་སུ་ཆད་པ་ལ་བྱེད་དགོས་པ་དང་། ཕྱི་མ་གཉིས་ཀྱིས། དེ་
འདྲའི་སྤྱི་ཙམ་པ་ལ་དམིགས་པའི་གཟུང་རྟོག་ཡིན་པས་ཁྱབ་པ་དང་། རྣམ་བྱང་
རིས་སུ་ཆད་པ་ལ་དམིགས་པའི་གཟུང་རྟོག་ཡིན་ན། དེ་འདྲའི་སྤྱི་ཙམ་པ་ལ་
དམིགས་པའི་གཟུང་རྟོག་མ་ཡིན་པས་ཁྱབ་པར་བསྟན་པའི་ཕྱིར། གསེར་ཕྲེང་
ལས། དེ་ལ་གཟུང་རྟོག་གི་ཡུལ་ནི་ཉི་སྣང་ལས། ནས། ཞེས་དང་པོའི་ཡུལ་ཀུན་
བྱང་སོ་སོར་མ་ཕྱེ་བའི་སྤྱི་ཙམ་པ་དང་གཉིས་པའི་ཡུལ་རྣམ་བྱང་དུ་རིས་སུ་ཆད་
པ་ལ་བྱས་ནས་དང་པོ་ལ་གཉིས་པ་ཡིན་པ་དང་གཉིས་པ་ལ་དང་པོ་མིན་པའི་
ཁྱབ་པ་མཛད་ཀྱང་། ཞེས་གསུངས་པའི་ཕྱིར་ཏེ། དེས་ན་དེ་འདྲའི་སྤྱི་ཙམ་པ་དེ་
རྣམ་བྱང་ཕྱོགས་ཁོ་ནར་འདོད་དགོས་པའི་ཕྱིར། རྩ་བར་འདོད་མི་ནུས་ཏེ། དེ་
གཉིས་ཀྱི་ཡུལ་རིམ་བཞིན་ཀུན་བྱང་རིས་སུ་ཆད་པ་ལ་བྱེད་དགོས་པའི་ཕྱིར་ཏེ།
རྒྱན་སྣང་ལས། གཞན་དག་ན་རེ་ཀུན་ནས་ཉོན་མོངས་པའི་གཞི་ལ་བརྟེན་པ་ནི་
དང་པོ་ཡིན་ལ། རྣམ་པར་བྱང་བའི་གཞི་ལ་བརྟེན་པ་ནི་གཉིས་པ་ཡིན་པས་
འདི་གཉིས་ཕན་ཚུན་རྣམ་པར་ཆད་པའི་རང་བཞིན་ཡིན་པའི་ཕྱིར་འདི་གཉིས་་་
ནི་ཐ་དད་པ་ནི་ཁོ་ནའོ། །ཞེས་ཟེར་རོ། །ཞེས་གསུངས་པའི་ཕྱིར་དང་། ལུང་
འདིས་ཉི་སྣང་བཀག་ནས་རང་ལུགས་བཞག་པ་ལྟར་རྗེ་རིན་པོ་ཆེས་ཀྱང་འཐད་
ཕྱོགས་སུ་མཛད་པའི་ཕྱིར། གསེར་ཕྲེང་དུ་ལུང་འདི་དྲངས་ནས། ཞེས་སྔ་མས་
གཟུང་རྟོག་གཉིས་ཡུལ་གྱི་སྒོ་ནས་ཁྱད་པར་བཞག་པ་བཀག་ནས་རང་ལུགས་་་་་
བཞག་པ་འདི་བཞིན་དུ་འཐད་དེ། གཞི་དང་དེ་ཡི་གཉེན་པོ་ཡིས། །ཞེས་སྤང་
བྱའི་ཕྱོགས་སུ་བསྟན་པ་དང་། སྔ་མ་ལྟར་ན་མ་རིག་པའི་རྟོག་པ་སོགས་རེ་རེ་
ཡང་ཀུན་བྱང་མ་ལུས་པ་ལ་དམིགས་པར་ཐལ་བའི་ཕྱིར་རོ། །ཞེས་གསུངས་པའི་
ཕྱིར་ཟེར། །
སྐབས་འདིར། རྣམ་བཤད་རིན་ཆེན་གསལ་བའི་སྒྲོན་མེ་ལས། ཡིག་ཆར་



，406 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
མདོ་ལས་གཟུང་རྟོག་སྤྱིར་བཏང་བའི་སྐབས་ཀྱི་གཟུང་རྟོག་དེ་རྣམ་བྱང་གཟུང་་་
རྟོག་ཡིན་པ་གོང་གི་ཉི་སྣང་གི་ལུང་བར་མའི་དོན་དུ་བཤད་པའི་དགོངས་པ་་་་་་
འཚོལ་དགོས་སམ་སྙམ། ཞེས་དཔྱད་གཞིར་བཀོད་ཡོད་ལ། རྗེ་གུང་ཐང་བློ་གྲོས་
ཀྱི་ཕར་ཕྱིན་ལས། དེས་ན་ཡིག་ཆར། མདོ་ལས། གཟུང་རྟོག་སྤྱིར་བསྟན་པའི་
རྟོག་པ་ཡིན་ན། རྣམ་བྱང་གཟུང་རྟོག་ཡིན་དགོས་པའི་ཕྱིར། ཞེས་པ། ཉི་སྣང་
ལས། རྣམ་པར་རྟོག་པའི་མཚན་ཉིད་ཀྱི་དབང་དུ་མཛད་ནས་གསུངས་པ་ནི།
རབ་འབྱོར་ཇི་ལྟར། ཞེས་པ་ནས་། དེ་ལ་དང་པོ་གཟུང་པའི་རྣམ་པར་རྟོག་རྣམ་
པ་དགུར་འགྱུར་བ་ལས་ཞེས་གཟུང་རྟོག་སྤྱིར་བསྟན་གྱི་མདོ་དེ་རྟོག་པ་དང་པོ་་་
ཀུན་བྱང་སྤྱིའི་མཚན་ཉིད་དམ་དངོས་པོ་ཙམ་ལ་བརྟེན་པའི་རྟོག་པ་སྤྱིར་བསྟན་་
གྱི་མདོར་བྱས་ནས་དེ་ལ་དགུར་དབྱེ་བར་གསུངས་པས། འཕགས་པའི་ལུགས་
ལ་གཟུང་རྟོག་དང་པོ་ལ་ཀུན་བྱང་གི་གཟུང་རྟོག་གཉིས་ཡོད་ལ། ཉི་སྣང་ལས།
དང་བོ་གང་ཡིན་གཉིས་པ་ཡང་ཡིན། ། གསུངས་པ་དང་པོ་ལ་གཉིས་པས་ཁྱབ་
པར་གསུངས་པ་མིན་གྱི། དེའི་ནང་གི་སྤྱིར་བསྟན་གྱི་མདོའི་དངོས་བསྟན་གྱི་
རྟོག་པ་དང་པོ་ལ་རྣམ་བྱང་གཟུང་རྟོག་གིས་ཁྱབ་ཅེས་པ་ཡིན་ཏེ། ཉི་སྣང་ལས།
རེ་ཞིག་དང་པོ་ནི། གཉིས་པ་ཡང་ཡིན་པ་ནི། དཔེར་ན། གཟུང་བའི་རྣམ་པར་
རྟོག་པ་དང་པོར་གྱུར་པ་དངོས་པོ་ཐམས་ཅད་པ་བཞིན་ནོ། །ཞེས་དང་པོའི་
ནང་ནས་སྤྱིར་བསྟན་གྱི་རྟོག་པ་དེ་དམིགས་ཀྱིས་བཀར་བའི་ཕྱིར། ཞེས་སོགས་
གསུངས་པས་དཔྱད་གཞི་ཞིག་ཡོད་སྙམ་མོ། །
ཡང་ཁ་ཅིག འཛིན་རྟོག་གཉིས་ཀྱི་ཡུལ་འགལ་ཟེར་བ་ལ། ཁ་ཅིག་གིས་དེ་
མི་འཐད་དེ། གང་ཟག་གི་བདག་གིས་དབེན་པའི་ཕུང་ཁམས་སྐྱེ་མཆེད་ཀྱི་ཆོས་
ཙམ་ཞིག་དེ་གཉིས་ཀའི་ཡུལ་ཡིན་པའི་ཕྱིར། དེར་ཐལ། གསེར་ཕྲེང་ལས། དེ་
ཡང་རྟག་གཅིག་རང་དབང་ཅན་གྱི་གང་ཟག་ཡུལ་ལ་འཛིན་པ་བོར་མི་ཞེན་ཀྱང་
༥



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 407 .
བདག་དེས་དབེན་པའི་ཆོས་ཙམ་ཞིག་ལ་འཛིན་པ་བོར་སྒྲོ་འདོགས་པ་སྐྱེ་ལ།
ཆོས་དེ་ལ་ཡང་དོན་དམ་རྫས་གྲུབ་ཀྱི་དངོས་པོར་བཟུང་ནས་དེ་ལྟར་ཞེན་པ་་་་་
དང༌། དོན་ལས་གྲུབ་པའི་བཏགས་པ་ཙམ་དུ་བཟུང་ནས་དེ་ལྟར་རྟོག་པ་གཉིས་
སུ་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། འདིས་འཛིན་རྟོག་གཉིས་ཀྱི་
ཡུལ་ལ་ཁྱད་པར་མེད་ཀྱང་ཞེན་ཡུལ་ལ་ཁྱད་པར་ཡོད་པར་བཤད་པའི་ཕྱིར་་་་་་
དང་། དེས་ན་དེ་གཉིས་ཀྱི་ཁྱད་པར་ནི། ཡུལ་གང་ལ་དམིགས་ཀྱང་རུང་རྫས་
ཡོད་ཀྱི་ལོངས་སྤྱོད་པ་པོར་བདེན་པར་ཞེན་པ་ནི་རྫས་འཛིན་རྟོག་པ་དང་།
བཏགས་ཡོད་ཀྱི་ལོངས་སྤྱོད་པ་པོར་བདེན་པར་ཞེན་པ་ནི་བཏགས་འཛིན་རྟོག་་་
པ་ཞེས་ཞེན་ཚུལ་གྱི་སྒོ་ནས་འབྱེད་དགོས་པའི་ཕྱིར་ཟེར་བ་ལ། ཁ་ཅིག་དེ་མི་
འཐད་པར་ཐལ། དེ་གཉིས་ཀྱི་ཁྱད་པར་ནི། རྫས་འཛིན་ལ་དམིགས་ནས་ལོངས་
སྤྱོད་པ་པོར་བདེན་པར་ཞེན་པ་ནི་རྫས་འཛིན་དང་། བཏགས་འཛིན་ལ་
དམིགས་ནས་ལོངས་སྤྱོད་པ་པོར་བདེན་པར་ཞེན་པ་ནི་བཏགས་འཛིན་རྟོག་པ་་་
ཞེས་དམིགས་ཡུལ་གྱི་སྒོ་ནས་འབྱེད་དགོས་པའི་ཕྱིར་ཏེ། རྣམ་བཤད་ལས། རང་
དབང་ཅན་ནི་དམིགས་ཡུལ་རྫས་དེའི་འཛིན་སྟངས་ཡིན་གྱི་ཤེས་སྒྲིབ་རྟོག་པའི་་་
འཛིན་སྟངས་མ་ཡིན་ཏེ། ཞེས་སོགས་དང་། ཡིག་ཆར་ཡང་དེ་བཞིན་དུ་བཤད་
པའི་ཕྱིར་ཟེར། །
དེ་ལ་ཁ་ཅིག་འོ་ན། དེ་གཉིས་གང་རུང་གི་ཡུལ་ཡིན་ན། རྫས་འཛིན་
བཏགས་འཛིན་གང་རུང་ཡིན་པས་ཁྱབ་པར་ཐལ། དམ་བཅའ་འཐད་པའི་ཕྱིར།།
འདོད་ན། དེ་ལ་ཡུལ་ཅན་གྱིས་ཁྱབ་པར་ཐལ། འདོད་པའི་ཕྱིར། འདོད་ན།
ཕུང་ཁམས་སྐྱེ་མཆེད་རེ་རེ་ནས་ཆོས་ཅན། དེར་ཐལ། དེའི་ཕྱིར། རྟགས་དེར་
ཐལ། བཏགས་འཛིན་བཏགས་པའི་དམིགས་ཡུལ་ཡིན་པའི་ཕྱིར། རྩ་བར།
རང་དབང་བདག་སོགས་ངོ་བོ་དང༌། །ཕུང་སོགས་བ་རྟེན་ནས་དེ་བཞིན་ནོ། །



• 408 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞེས་པ་རྩ་འགྲེལ་གྱི་དོན་འཐད་པའི་ཕྱིར་ཏེ། གསེར་ཕྲེང་ལས་ཀྱང་། ཁ་ཅིག་སོ་
སྐྱེའི་འཛིན་པ་ལ་རྫས་འཛིན་དང་འཕགས་པའི་འཛིན་པ་ལ་བཏགས་འཛིན་དུ་་་
རྟོག་པ་དེ་གཉིས་ཀྱི་རྟོག་པར་བྱས་ནས། འཛིན་པ་དང་དེ་གཉིས་ཀྱི་རྟོག་པ་སོ་
སོར་འཆད་པའི་ཞིབ་ཆ་ནི་ཆེས་མི་འཐད་དེ། དེ་རྟོག་པ་དེ་གཉིས་ཀྱི་ཡུལ་ལ་
འཛིན་པ་དེ་གཉིས་གང་ཡང་མིན་པ་དུ་མ་སྣང་བའི་ཕྱིར་རོ། །ཞེས་གསུངས་པ་
དང་ཆེས་འགལ་བའི་ཕྱིར་ཟེར་བས་དཔྱད་དགོས། །
ཁ་ཅིག་དེ་མི་འཐད་དེ། གཟུང་རྟོག་འཛིན་རྟོག་གཉིས་ཀྱི་ཁྱད་པར་
དམིགས་ཡུལ་གྱི་སྒོ་ནས་འབྱེད་ཟེར་ན། དེ་མི་འཐད་པར་ཐལ། དེགཉིས་ཀྱི་
ཁྱད་པར་གཟུང་འཛིན་གང་ལ་དམིགས་ཀྱང་རུང་ལོངས་སྤྱད་བྱར་བདེན་པར་་་་
ཞེན་པ་ནི་གཟུང་རྟོག་དང་། ལོངས་སྤྱོད་པ་པོར་བདེན་པར་ཞེན་པ་ནི་འཛིན་
རྟོག་ཅེས་ཞེན་ཚུལ་གྱི་སྒོ་ནས་འབྱེད་དགོས་པའི་ཕྱིར། མ་གྲུབ་ན། དེར་ཐལ།
དེ་ལྟར་ཕྱེ་བ་ནི་རྗེ་དང་རྒྱལ་ཚབ་རིན་པོ་ཆེའི་དགོངས་པ་ཡིན་པའི་ཕྱིར་ཏེ།
གསེར་ཕྲེང་ལས། འོ་ན་ལོངས་སྤྱོད་པ་པོ་ལ་འཛིན་པ་དང་ལོངས་སྤྱོད་བྱ་ལ་
གཟུང་བར་བཤད་པ་མི་འཐད་དེ། མུ་བརྩི་བའི་སྐབས་ཀྱི་གཟུང་འཛིན་དང་མི་
མཐུན་པའི་ཕྱིར་ཞེ་ན། འདིས་འཁྲུལ་གཞི་བྱས་ནས་སྔར་ཡང་གཟུང་བ་ལ་རྟོག་
ན་གཟུང་རྟོག་དང་འཛིན་པ་ལ་རྟོག་ན་འཛིན་རྟོག་ཏུ་བྱས་ནས་ལོག་རྟོག་ཏུ་་་་་
བྱེད་པ་བྱུང་མོད། དེ་དག་གིས་ལེགས་པར་མ་རྟོགས་ཏེ། ཞེས་སོགས་དང་།
རྣམ་བཤད་ལས། གཟུང་འཛིན་དུ་རྟོག་པ་དམིགས་པའི་སྒོ་ནས་འབྱེད་པ་མི་
འཐད་དེ། གཟུང་བར་རྟོག་པ་དང་འཛིན་པར་རྟོག་ཅེས་རྣམ་པའི་འཛིན་
སྟངས་སུ་བཤད་ཀྱི། རྟོག་པའི་དམིགས་ཡུལ་དུ་མ་བཤད་པའི་ཕྱིར་རོ། །ཞེས་
དང༌། དེས་ན་ལོངས་སྤྱད་བྱར་བདེན་པར་ཞེན་པ་དང་ལོངས་སྤྱོད་བྱེད་དུ་
བདེན་པར་ཞེན་པའི་གཟུང་བར་རྟོག་པ་དང་འཛིན་པར་རྟོག་པའི་དོན་ནོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
.409 •
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། མཐའ་གཅིག་ཏུ་ཁས་ལེན་མི་
རིགས་པར་ཐལ། དེ་གཙོ་བོ་ཞེན་ཚུལ་གྱིས་འབྱེད་ཀྱང་དམིགས་ཡུལ་གྱིས་
འབྱེད་པའི་སྐབས་ཀྱང་ཡོད་པའི་ཕྱིར། དེར་ཐལ། སྣང་བ་གཉིས་ཀར་དམིགས་
ཡུལ་གྱི་སྒོ་ནས་གཟུང་འཛིན་རྟོག་པ་བཞག་ནས་དེ་ལ་མུ་བཞི་བརྩིས་པ་གང་་་་་་
ཞིག དེས་ན་རང་གི་དམིགས་ཡུལ་དུ་གྱུར་པའི་འཛིན་པ་ལོངས་སྤྱོད་བྱར་
བདེན་པར་ཞེན་པའི་རྟོག་པ་དེ་དེ་གཉིས་ཀ་ཡིན་པར་ཁས་ལེན་དགོས་པར་ཕྱིར།
དང་པོ་གྲགས་ཆེ། གཉིས་པ་དེར་ཐལ། དེ་དམིགས་ཡུལ་གྱི་སྒོ་ནས་འཛིན་རྟོག་
དང༌། ཞེན་ཚུལ་གྱི་སྒོ་ནས་གཟུང་རྟོག་ཡིན་པའི་ཕྱིར་ཏེ། ཡིག་ཆར་ཡང་དེ་
གཉིས་ཀྱི་གཞི་མཐུན་ཡོད་པར་གསུངས་པའི་ཕྱིར། དེ་ལ་ཁ་ཅིག འོ་ན་མུ་བཞི་
བརྩིས་པའི་སྐབས་ཀྱི་གཟུང་རྟོག་ཡིན་ན། གཟུང་རྟོག་ཡིན་པས་ཁྱབ་པ་དང༌།
དེའི་སྐབས་ཀྱི་འཛིན་རྟོག་ཡིན་ན། འཛིན་རྟོག་ཡིན་པས་ཁྱབ་པ་རེ་རེ་ནས་ཡོད་
པར་ཐལ། དམ་བཅའ་འཐད་པའི་ཕྱིར། འདོད་ན། རང་གི་དམིགས་ཡུལ་
གཟུང་བ་བདེན་པར་འཛིན་པའི་རྟོག་པ་ཡིན་ན་གཟུང་རྟོག་ཡིན་པས་ཁྱབ་པ་་་་
དང༌། རང་གི་དམིགས་ཡུལ་འཛིན་པ་བདེན་པར་འཛིན་པའི་རྟོག་པ་ཡིན་ན་
འཛིན་རྟོག་ཡིན་པས་ཁྱབ་པ་རེ་རེ་ནས་ཡོད་པར་ཐལ། འདོད་པའི་ཕྱིར།
འདོད་ན། སྔ་མ་ལ་རང་གི་དམིགས་ཡུལ་གཟུགས་ཕུང་ལ་དམིགས་པའི་
བཏགས་འཛིན་རྟོག་པ་དང་། ཕྱི་མ་ལ། རང་གི་དམིགས་ཡུལ་མིང་གཞིའི་ཕུང་
བོ་ལ་དམིགས་པའི་ཀུན་ཉོན་གཟུང་རྟོག་ཆོས་ཅན། དེར་ཐལ། དེའི་ཕྱིར། ཁྱབ་
པ་ཁས། རྟགས་དེར་ཐལ། དེ་ཡོད་པའི་ཕྱིར་ཏེ། གསེར་ཕྲེང་ལས། དེ་དག་གིས་
ལེགས་པར་མ་རྟོགས་ཏེ། དེ་ལྟ་ཡིན་ན་རྟོག་པ་དང་པོ་གཉིས་ཀྱི་ཡུལ་དུ་ཕུང་བོ་
ལྔ་དང་། ཁམས་བཅོ་བརྒྱད་དང་། སྐྱེ་མཆེད་བཅུ་གཉིས་དང༌། རྟོག་པ་བཞི་
བའི་ཡུལ་དུ་གཟུགས་ཅན་བཤད་པ་རྣམས་དོར་དགོས་པར་འགྱུར་རོ། །ཞེས་



410 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུངས་པའི་ཕྱིར། འོན་ཀྱང་སྣང་བ་གཉིས་དང་མི་འགལ་ཏེ། དེར་མུ་བཞི་
བཤད་པ་ནི་གཟུང་འཛིན་རྟོག་པ་བཤད་པའི་ཞར་བྱུང་དུ་དམིགས་ཡུལ་གྱིས་་་་་
བཞག་པའི་གཟུང་འཛིན་རྟོག་པ་ལ་མུ་བཞི་བརྩིས་པ་ཙམ་ཡིན་གྱི། སྤྱིར་གཟུང་
འཛིན་གྱི་རྣམ་རྟོག་ལ་མུ་བཞི་བརྩིས་པ་མ་ཡིན་པ་གང་ཞིག ཁྱད་པར་དུ་དེའི་
ནང་གི་གཉིས་ཀ་ཡིན་པའི་མུ་དེ་ནི་གཟུང་འཛིན་གཉིས་ཀ་ཡིན་པའི་དབང་དུ་་་་
བྱས་པ་ཡིན་གྱི་གཟུང་རྟོག་འཛིན་རྟོག་གཉིས་ཀ་ཡིན་པའི་དབང་དུ་བྱས་པ་མ་་་་
ཡིན་པའི་ཕྱིར། དང་པོ་གྲུབ་སྟེ། གསེར་ཕྲེང་ལས། དེས་ན་འདི་ན་གཟུང་
འཛིན་གྱི་རྟོག་པ་བཤད་པའི་ཞར་ལ་སྤྱི་སྐད་ལ་གྲགས་ཚོད་ཀྱི་གཟུང་འཛིན་་་་་
བཤད་ནས་དེ་ལ་མུ་བརྩིས་པ་ཡིན་ཏེ། གཞན་དུ་ན་གཟུང་རྟོག་རྐྱང་བའི་ཡུལ་
ལ་རིག་པ་མེད་པ་དང་། འཛིན་རྟོག་རྐྱང་བའི་ཡུལ་ལ་ཤེས་པ་སྐད་ཅིག་གིས་
ཁྱབ་པའི་རྣམ་བཞག་མཛད་དགོས་ན་དེ་འདྲ་བ་གང་དུ་ཡང་མ་མཛད་པ་དང་།
རྟོག་པ་གཉིས་ཀྱི་ཞེན་སྟངས་དང་གཉེན་པོ་མི་མཐུན་པར་བཤད་པས་དེ་གཞི་་་་ -
མཐུན་པ་མི་རུང་བའི་ཕྱིར་རོ། །ཞེས་གསུངས་པའི་ཕྱིར། གཉིས་པ་གྲུབ་སྟེ།
རྣམ་བཤད་ལས། གཟུང་འཛིན་གཉིས་ཀ་ཡིན་པའི་མུ་ནི་རྒྱུན་དང་ལྡན་པའི་
ཤེས་པ་སྟེ། དེ་ལ་ལོངས་སྤྱོད་བྱར་ཞེན་པ་གཟུང་རྟོག་དང་། ལོངས་སྤྱོད་བྱེད་དུ་
ཞེན་པ་འཛིན་རྟོག་གོ །ཞེས་གསུངས་པའི་ཕྱིར་དང་། སྣང་བ་གཉིས་ཀར་རྟོག་
པ་མ་སྦྱར་བའི་ཕྱིར་ཏེ། ཉི་སྣང་ལས། གསུམ་པ་ནི་སྐད་ཅིག་མ་གཞན་གྱི་ཉིད་
དོ། །ཞེས་དང་། རྒྱན་སྣང་ལས། གསུམ་པ་ནི་དེ་ཉིད་ཀྱི་སྐད་ཅིག་མ་གཞན་
དུའོ། །ཞེས་གསུངས་པའི་ཕྱིར་ཟེར་ལ། དེ་ནི་གསེར་ཕྲེང་ཇི་ལྟ་བར་སྣང་ཞིང་།
གསེར་ཕྲེང་ལས། རྟོག་པ་འདི་དག་གི་ཡུལ་དང་དེ་ལ་ཞེན་ཚུལ་སོགས་ནི། ནས།
ཤིན་ཏུ་རྟོགས་དཀའ་བར་འདུག་པའི་ཕྱིར། གངས་ཅན་པ་རྣམས་ལ་ཡང་ཇི་ལྟ་
བ་བཞིན་བཤད་རྒྱུ་མ་བྱུང་བར་སྣང་མོད། ཁོ་བོས་ནི་ཞིབ་མོའི་བློས་མཁས་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1
·411 .
རྣམས་ཀྱི་ལུགས་ལེགས་པར་བརྟགས་ནས་རྫོགས་པར་དཔྱད་དོ། །ཞེས་བཀའ་
སྩལ་འདུག་པས་རང་ལུགས་དེ་བཞིན་དུ་བྱས་ན་ལེགས་སྙམ་ཡང་ཡིག་ཆ་དང་མི་
མཐུན་པས་ད་དུང་དཔྱད་དགོས་མང་བས་བློ་གསལ་རྣམས་ཀྱིས་དཔྱད་པར་་་་་
བྱའོ། །
ཡོངས་འཛིན་གྱི་སྐོར། །
དྲི་བ། བྱང་སེམས་སྦྱོར་ལམ་པའི་ཕྱི་ནང་གི་ཡོངས་འཛིན་གཉིས་
ཀྱི་མཚན་ཉིད་གང་། །
ལན། བྱང་སེམས་སྦྱོར་ལམ་པ་ལ་ཆོས་སྟོན་པའི་དགེ་བའི་བཤེས་གཉེན་
དེ། དེའི་ཕྱིའི་ཡོངས་འཛིན་གྱི་མཚན་ཉིད། བྱང་སེམས་སྦྱོར་ལམ་པ་སྲིད་ཞིའི་
མཐར་ལྟུང་བ་འགོག་པའི་བྱང་སེམས་སྦྱོར་ལམ་པའི་མངོན་རྟོགས་དེ། དེའི་
ནང་གི་ཡོངས་འཛིན་གྱི་མཚན་ཉིད། བྱང་སེམས་སྦྱོར་ལམ་པ་ལ་ཐེག་ཆེན་གྱི་
ཆོས་སྟོན་པའི་དགེ་བའི་བཤེས་གཉེན་དེ། དེའི་ཐེག་ཆེན་གྱི་དགེ་བའི་བཤེས་
གཉེན་གྱི་མཚན་ཉིད། དེ་ལ་ཐབས་ཤེས་ཀྱི་ཆ་རྫོགས་པར་སྟོན་པའི་དགེ་བའི་
བཤེས་གཉེན་དེ། དེའི་ཐེག་ཆེན་ཡོངས་རྫོགས་སྟོན་པའི་དགེ་བའི་བཤེས་གཉེན་
གྱི་མཚན་ཉིད་ཡིན་ནོ། རྩ་བར། དེ་ཡི་མི་མཐུན་ཕྱོགས་བོར་བ། ཞེས་པ་ལྟར།
ཡོངས་འཛིན་དེ་གཉིས་ཀྱི་ནང་གི་མི་མཐུན་ཕྱོགས་དང་ཕྱིའི་མི་མཐུན་ཕྱོགས་་་་་
གཉིས་རིམ་བཞིན་བོར་ཚུལ་ནི། ནང་གི་ཡོངས་འཛིན་ཐབས་མཁས་དེའི་མི་
མཐུན་ཕྱོགས་ཡུམ་རང་དོན་དུ་སྒོམ་པ་དང་། སྒོམ་པས་རློམ་པ་དང༌། སྤྲོས་བྲལ་
སྟོང་ཉིད་ལ་སྐྲག་པ་ཆུང་འབྲིང་ཆེ་གསུམ་བོར་བའོ། །ཕྱིའི་ཡོངས་འཛིན་ནི།
དགེ་བཤེས་དེའི་མི་མཐུན་ཕྱོགས་གཞུང་སྤོང་བའི་སྡིག་གྲོགས། ལམ་སྤོང་བའི་
སྡིག་གྲོགས། འབྲས་བུ་སྤོང་བའི་སྡིག་གྲོགས་གསུམ་བོར་བའོ། །སྐབས་འདིའི་



· 412 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བོར་རྒྱུའི་མི་མཐུན་ཕྱོགས་ལ་སྲས་མཆོག་གཉིས་ཀྱིས་ཉན་རང་གི་ཡིད་བྱེད་དང་་
བདེན་ཞེན་གཉིས་ཀ་གསུངས་ལ། འོན་ཀྱང་གསེར་ཕྲེང་སོགས་རྣམ་མཁྱེན་ཡིད་
བྱེད་དང་བྲལ་བའི་སྒོ་ནས་ཡུམ་རྣམས་རང་དོན་དུ་སྒོམ་པ་དང་རློམ་པ་སོགས་་་་
སུ་གསུངས་པས་དེ་འདྲའི་མི་མཐུན་ཕྱོགས་བྱང་སེམས་སྦྱོར་ལམ་པའི་རྒྱུད་ལ་་་་་
མེད་པར་འདོད་དགོས་པའི་ཕྱིར། ཉི་སྣང་ལས། རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་ཡིད་ལ་བྱེད་པ་དང་བྲལ་བས། ཞེས་པ་ནས། རློམ་པས་ནི་
དངངས་པ་ལ་སོགས་པ་རྣམས་སུ་གྱུར་པས་ན། ཞེས་དང༌། ལུང་གི་སྙེ་མ་ལས་
ཀྱང༌། ཐམས་མཁས་དེའི་མི་མཐུན་ཕྱོགས་རང་དོན་དུ་སྒོམ་པ་དང་རློམ་པ་དང་ །
དངངས་པ་ལ་སོགས་རྣམས་བོར་བའོ། །ཞེས་དང་། གསེར་ཕྲེང་ལས་ཀྱང་།
དེའི་མི་མཐུན་ཕྱོགས་རྣམ་མཁྱེན་ཡིད་བྱེད་དང་བྲལ་བས་ཕར་ཕྱིན་ནས་མ་་་་་་
འདྲེས་པའི་བར་རྣམས་སྒོམ་པ་ན་དེ་དག་ཏུ་རློམ་པས་དངངས་པ་སོགས་སུ་གྱུར་
པར་གསུངས་པའོ། །ཞེས་གསུངས་པས་དཔྱད་པར་བྱའོ། །
ཁ་ཅིག བྱང་སེམས་སྦྱོར་ལམ་པའི་ཕྱིའི་ཡོངས་འཛིན་ཡིན་ན། ཐབས་
མཁས་ཀྱི་ཁྱད་པར། འགལ་རྐྱེན་སྤོང་བའི་ཁྱད་པར། ཆོས་སྟོན་པའི་ཁྱད་པར་
གསུམ་ལྡན་གྱི་དགེ་བཤེས་ཡིན་པའི་ཁྱབ་པར་ཐལ། གསེར་ཕྲེང་ལས། ཁྱད་པར་
གསུམ་ལྡན་གྱི་དགེ་བཤེས་ནི་ཡོངས་འཛིན་ཡིན་ནོ། །ཞེས་གསུངས་པའི་ཕྱིར་
ཟེར་བ་ལ། ཁ་ཅིག་ན་རེ། དེ་ལྟ་ན། ཇོ་བོ་རིན་པོ་ཆེའི་ཡོངས་འཛིན་དྷརྨ་རཀྱི་
ཏ་དང་གསེར་གླིང་བ་རེ་རེ་ནས་ཆོས་ཅན། དེར་ཐལ། དེའི་ཕྱིར། འདོད་ན་དེ་
དག་གིས་ཐབས་མཁས་ཀྱི་ཁྱད་པར་སྟོང་ཉིད་ལ་དངངས་པ་དང་སྐྲག་པ་ལ་་་་་་
སོགས་པའི་གཉེན་པོར་སྟོང་ཉིད་ལ་མི་འགོང་ཞིང་མི་སྐྲག་པ་བྱེད་པའི་ཐབས་ལ་
མཁས་པར་ཐལ། དེ་འདྲའི་ཐབས་མཁས་ཀྱི་ཁྱད་པར་དང་ལྡན་པའི་ཕྱིར།
འདོད་མི་ནུས་ཏེ། དེ་དག་གིས་གཞན་ལ་སྟོང་ཉིད་ཟབ་མོ་ལ་མི་སྐྲག་པར་བྱེད་



གནས་
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，413 .
པའི་ཐབས་ལ་མི་མཁས་པར་མ་ཟད་རང་གིས་སྟོང་ཉིད་ཟབ་མོ་ལ་འཇིགས་སྐྲག་
བྱེད་མཁན་ཡིན་པའི་ཕྱིར། དེར་ཐལ། དེ་གཉིས་ཀྱི་དང་བོ་བྱེ་སྨྲ། གཉིས་པ་
སེམས་ཙམ་པ་ཡིན་པའི་ཕྱིར། ཁྱབ་སྟེ། འཇུག་པ་རང་འགྲེལ་ལས། གལ་ཏེ་
གནས་བརྟན་དབྱིག་གཉེན་དང༌། ཕྱོགས་ཀྱི་གླང་བོ་དང་། ཆོས་སྐྱོང་ལ་སོགས་
པ་བསྟན་བཅོས་མཛད་པ་པོ་བྱོན་ཟིན་པར་གྱུར་པ་དེ་དག་གིས་ཀྱང་ཡི་གེ་ཙམ་་་
ཐོས་པས་འཇིགས་ཏེ། རྟེན་ཅིང་འབྲེལ་བར་འབྱུང་བའི་དོན་ཕྱིན་ཅི་མ་ལོག་
པར་སྟོན་པ་འདི་སྤངས་སམ་ཞེ་ན་དེ་སྐད་དུ་སྨྲའོ། ཞེས་གསུངས་པའི་ཕྱིར། མ་
ཁྱབ་མཚམས་ཀྱི་རྟགས་རྣམས་གྲུབ་སྟེ། བེའུ་བུམ་སྔོན་པོ་ལས། ལྷ་གཅིག་བླ་མ་
ཤ་སྦྱིན་བཞིན་ནོ། ། ཞེས་དང་། ལྷ་གཅིག་བླ་མ་གསེར་གླིང་ཤནྟི། །ལྟ་བ་
སེམས་ཙམ་རྣམ་བདེན་རྣ་རྫུན། ཞེས་གསུངས་པའི་ཕྱིར། ཞེས་གསུངས་པས་
དཔྱད་པར་བྱའོ། ། ད་
རིགས་ཀྱི་སྐོར།
དེ
་ནས་
དྲི་བ། ཐེག་ཆེན་སྒྲུབ་པ་བཅུ་གསུམ་གང་དག་ཡིན། །
ལན། རྩ་བར། རྟོགས་པ་ཡི་ནི་ཆོས་དྲུག་དང་། །གཉེན་པོ་དང་ནི་སྤོང་
བ་དང༌། །དེ་དག་ཡོངས་སུ་གཏུགས་པ་དང་། །ཤེས་རབ་སྙིང་བརྩེར་བཅས་པ་
དང༌། །སློབ་མ་ཐུན་མོང་མིན་ཉིད་དང༌། །གཞན་གྱི་དོན་གྱི་གོ་རིམ་དང་། །ཡེ་
ཤེས་རྩོལ་བ་མི་མངའ་བར། །འཇུག་པའི་རྟེན་ལ་རིགས་ཞེས་བྱ། །ཞེས་གསུངས་
པ་ལྟར། དེ་བཅུ་གསུམ་ནི། སྦྱོར་ལམ་བཞི་མཐོང་སྒོམ་གཉིས་ཏེ། རྟོགས་པའི་
ཆོས་དྲུག་དང་། གཉེན་པོ་དང་སྤོང་བའི་སྒྲུབ་བ་གཅིག་ཏུ་བྱས་པ་དང་། སྤོང་
བྱ་ཡོངས་སུ་གཏུགས་པའི་རྣམ་གྲོལ་ལམ་དང༌། ཤེས་རབ་ཀྱི་སྒྲུབ་པ་དང་། སྙིང་
བརྩེའི་སྒྲུབ་པ་དང༌། ས་དགུ་བའི་ཐུན་མོང་མ་ཡིན་པའི་སྒྲུབ་པ་དང༌། ས་བཅུ་



，414 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
བའི་གཞན་དོན་གོ་རིམ་དུ་བྱེད་པའི་སྒྲུབ་པ་དང་། ཡེ་ཤེས་རྩོལ་བ་མི་མངའི་
བར་འཇུག་པའི་སྒྲུབ་པ་སྟེ་བཅུ་གསུམ་མོ། །བརྟེན་པ་ཐེག་ཆེན་སྒྲུབ་པ་བཅུ་
གསུམ་ཡོད་པའི་རྒྱུ་མཚན་གྱིས། འདིར་བསྟན་རང་བཞིན་གནས་རིགས་བཅུ་
གསུམ་ཡོད་ལ། སྒྲུབ་པ་བཅུ་གསུམ་པོ་དེས་རང་སྟེང་གི་སྟོང་ཉིད་འཛིན་སྟངས་
ཀྱི་ཡུལ་དུ་བྱས་ཏེ་སྒྲིབ་པ་སྤངས་པ་དང་གཉེན་པོ་གོང་འཕེལ་དུ་གྱུར་པ་ནི་རྒྱུའི་
སྒོ་ནས་རིགས་སུ་འགྱུར་ཚུལ་དང༌། ཡང་ན་སྐྱེས་པའི་ཆོས་ཅན་གྱི་འདུས་བྱས་
འདི་དག་ས་བོན་ལས་མྱུ་གུ་དེ་ལས་སྡོང་བུ་དེ་ལས་ཡལ་ག་དེ་ལས་ལོ་མ་ལོ་མ་་་་་
ལས་མེ་ཏོག་དེ་ལས་འབྲས་བུའི་བར་དུ་འབྱུང་བ་གང་ཡིན་པ་འདི་ཐམས་ཅད་་་་
ཀྱང་ནམ་མཁའ་སྟོང་སངས་ལ་རག་ལས་པ་ལྟར། ཐེག་ཆེན་སྒྲུབ་པ་སྒོམ་པ་ལས་
ཡོན་ཏན་གྱི་ཚོགས་འཕེལ་བ་དང་། མི་མཐུན་པའི་ཚོགས་འགྲིབ་པར་བྱེད་པ་
འདི་ཡང་སྤང་གཉེན་གཉིས་ཀྱི་རང་བཞིན་བདེན་སྟོང་གི་ངོ་བོར་གནས་པའི་་་་་
དབང་གིས་ཡིན་ཏེ། རྒྱུད་བླ་མ་ལས། ས་ནི་ཆུ་ལ་ཆུ་རླུང་ལ། །རླུང་གི་མཁའ་ལ་
རབ་ཏུ་གནས། །མཁའ་ནི་རླུང་དང་ཆུ་དག་དང་། །ས་ཡིན་ཁམས་ལ་གནས་མ་
ཡིན། ཞེས་དང་། ཆུ་དང་ཉི་མའི་འོད་དང་རླུང་དང་ས་དུས་ནམ་མཁའི་རྐྱེན་
རྣམས་ཀྱིས། །ཞེས་གསུངས་སོ། །འདི་ནི་རྟེན་གྱི་སྒོ་ནས་རིགས་སུ་འཇོག་ཚུལ་
ཡིན་ནོ། །
ཡང་ན། སྒྲུབ་པ་བཅུ་གསུམ་གྱི་སྟེང་གི་བདེན་སྟོང་དེས་ཐེག་ཆེན་སྒྲུབ་
པའི་རྟེན་ནམ་གཞི་བྱེད་ཚུལ་ནི། དཔེ་འདི་ལྟར་གཟུགས་ཅན་ཐམས་ཅད་ལ་གོ་
འབྱེད་པའི་ནམ་མཁའ་སྟོང་བར་རླུང་གི་དཀྱིལ་འཁོར། དེའི་སྟེང་དུ་ཆུའི་
དཀྱིལ་འཁོར། དེའི་སྟེང་དུ་གླིང་བཞི་ལྕགས་རི་དང་བཅས་པ་སྟེ་མཐར་མེ་
གསུམ་གྱིས་འཇིག་པར་བྱེད་ཀྱང་ནམ་མཁའ་སྟོང་སངས་ཀྱི་ངང་ལ་སྡོད་པ་དང་།
དེ་ཐམས་ཅད་ཀྱི་རྟེན་བྱེད་ཀྱང་གོ་འབྱེད་པ་ལྟར། སེམས་རང་བཞིན་གྱིས་འོད་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། ལ
:415.
གསལ་བ་ལ་ཚུལ་མིན་ཡིད་བྱེད་ཀྱི་རྣམ་རྟོག་གི་རླུང་གི་དཀྱིལ་འཁོར། ལས་ཉོན་
གྱི་ཆུ་དཀྱིལ་དེ་གཉིས་ཀུན་ཏུ་བསྲུབས་པ་ལས། གླིང་བཞི་ལྟ་བུའི་ཉེར་ལེན་གྱི་
ཕུང་བོ་གྲུབ་པ་མཐར་རྒ་ན་འཆི་བའི་མེ་གསུམ་གྱིས་འཇིག་པར་བྱེད་ཀྱང་སེམས་
ཀྱི་ཆོས་ཉིད་འོད་གསལ་བ་དེའི་ངང་ལ་གནས་པ་དང་། དེ་དག་ཐམས་ཅད་ལ་
གོ་འབྱེད་པར་བྱེད་པས་ན། སྐྱོན་ཐམས་ཅད་སྤོང་བ་དང་ཡོན་ཏན་ཐམས་ཅད་
སྒྲུབ་པའི་གཞིའམ་རྟེན་དུ་གྱུར་པས་ན། ལམ་དེ་དང་དེ་ཡི་རྟེན་གཞི་བྱེད་པ་
ཞེས་བྱ་བ་ཡིན་ནོ། །
སྐབས་འདིར་ཁ་ཅིག རྟེན་ཆོས་སྒྲུབ་པ་བཅུ་གསུམ་འདྲེན་ཚེ་གཉེན་པོའི་
སྒྲུབ་པ་དང་སྤོང་བའི་སྒྲུབ་པ་སོ་སོར་ཕྱེས་ནས་ཤེས་རབ་སྙིང་བརྩེ་གཅིག་ཏུ་་་་་
འདྲེན་དགོས་ཏེ། དོན་བདུན་བཅུའི་ཡིག་ཆར། གཉེན་པོའི་སྒྲུབ་པའི་རྟེན་རང་
བཞིན་གནས་རིགས་དང༌། སྤོང་བའི་སྒྲུབ་པའི་རྟེན་རང་བཞིན་གནས་རིགས་
དང་། ཞེས་དང་། ཤེས་རབ་སྙིང་བརྩེ་བའི་རྟེན་རང་བཞིན་གནས་རིགས་དང་།
ཞེས་དང་། གསེར་ཕྲེང་ལས། གཉེན་པོ་བར་ཆད་མེད་ལམ་ནི། སྤོང་བ་རྣམ་
གྲོལ་ལམ་ནི། ཞེས་དང༌། ཤེས་རབ་དང་སྙིང་བརྩེ་ནི། ཞེས་གསུངས་པའི་ཕྱིར།
ཡང་ཁ་ཅིག དེ་མི་འཐད་དེ། སྤོང་གཉེན་གཅིག་དང༌། ཤེས་རབ་སྙིང་བརྩེ་སོ་
སོར་འདྲེན་དགོས་པའི་ཕྱིར་ཏེ། ་ ཡིག་ཆར་གཉེན་པོ་དང་སྤོང་བའི་སྒྲུབ་པ་
གཅིག་ཏུ་བྱས་པ་དང༌། སྤང་བྱ་ཡོངས་སུ་གཏུགས་པའི་རྣམ་གྲོལ་ལམ་དང་།
ཤེས་རབ་ཀྱི་སྒྲུབ་པ་དང༌། སྙིང་བརྩེ་བའི་སྒྲུབ་པ་དང། ཞེས་གསུངས་པའི་ཕྱིར་
ཟེར་བས་དཔྱད་དགོས་ལ།
ཡང་ཡིག་ཆ་དང་རྣམ་བཤད་གསེར་ཕྲེང་རྣམས་ལས་རྐུན་པོ་བྱུང་བ་དང་་་
སྒོ་འཕར་བཅད་པ་ལྟ་བུའི་སྐབས་འདིའི་དཔེ་དོན་གཉིས་ཀའང་གསུངས་ཟིན་་་་
མི་མཐུན་ཞིང་རང་རེའི་སྒོ་མང་ལྟར་ནའང་ས་ལམ་རྣམ་བཞག་དང་། སྐབས་



• 416 … ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཞི་བ་སྐབས་བརྒྱད་པའི་མཐའ་དཔྱོད་རྣམས་ཀྱི་གསུང་ཟིན་མི་མཐུན་པས་་་་
དཔྱད་གཞི་མང་ངོ༌། །འོན་ཀྱང་། རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ཁོ་ན་
རེ། འདིར་གཉེན་པོ་དང་སྤོང་བའི་སྒྲུབ་པ་གཅིག་ཏུ་བྱས་པ་མི་འཐད་པར་ཐལ།
གསེར་ཕྲེང་ལས། གཉེན་པོ་བར་ཆད་མེད་ལམ་ནི། ནས། སྤོང་བ་རྣམ་གྲོལ་
ལམ་ནི། ཞེས་པ་ལྟར་རང་རེས་དོན་བདུན་ཅུར་ཡང་སོ་སོར་བོ་གྲངས་པའི་ཕྱིར་
ཟེར་ན་མ་ཁྱབ་སྟེ། གསེར་ཕྲེང་ལས་དེ་ལྟར་གསུངས་པ་མཛོད་ལྟར་འགག་
འགྱུར་གྱིས་སྤོང་བའི་དབང་དུ་བྱས་པའི་ཕྱིར་ཏེ། མཛོད་འགྲེལ་ལས། གཉིས་ཀྱི་
རྐུན་པོ་འབྱིན་པ་དང་སྒོ་གཅོད་པ་བཞིན་ནོ། །ཞེས་བར་ཆད་མེད་ལམ་དང་
རྣམ་གྲོལ་ལམ་གྱིས་སྤང་བྱ་སྤོང་ཚུལ་བཤད་པ་ལྟར་དུ་སློབ་དཔོན་འདིས་ཀྱང་་་་
མཛད་པས་སོ། །ཞེས་དང༌། དུས་མཉམ་ན་ལམ་གཉིས་སུ་མི་རུང་ཞེ་ན། གཉེན་
པོ་སྐྱེ་བ་དང་སྤང་བྱ་འགག་པ་ལ་མངོན་དུ་ཕྱོགས་པ་དུས་མཉམ་པར་སྟོན་གྱི་་་་་
ཞེས་བར་ཆད་མེད་ལམ་གྱི་དུས་སུ་སྤང་བྱ་ཡོད་པར་གསུངས་པའི་ཕྱིར། དེ་ལོ་
ཆེན་གྱི་ཊཱིཀ་ཆུང་ལྟར་གསུངས་པ་ཙམ་ལས་རང་ལུགས་མིན་ཏེ། སློབ་དཔོན་
ཀུན་བཏུས་ལྟར་སྐྱེ་འགྱུར་གྱིས་སྤང་བ་བཞེད་པས་རྣམ་བཤད་ལྟར་རོ། །འོན་
ཀྱང་། འདྲེན་ཚུལ་གཉིས་ཡོད་དེ། རྩ་བར། གཉེན་པོ་དང་ནི། ཞེས་དང་སྒྲ་
སྦྱར་བ་མདོ་ལས་དཔེ་སོ་སོར་གསུངས་པ་དང་། ཉི་སྣང་ལས། གཉེན་པོ་དང་
སྤོང་བ་གཉིས་ཀྱི་རྟེན་གང་ཡིན་ཞེ་ན། ཞེས་དང༌། ཤེས་རབ་སྙིང་བརྩེ་གཉིས་
མདོར་དཔེའི་ལྷན་ཅིག་བསྟན་ཅིང་། རྩ་བར་དང་སྒྲ་མེད་པས་གཅིག་ཏུ་བྱས་ལ།
སྒྲུབ་པ་རང་གི་ངོ་བོའི་དབང་དུ་བྱས་ན་སྤང་གཉེན་གྱི་སྒྲུབ་པ་གཉིས་ལྡོག་ཆ་མ་་
གཏོགས་དོན་གཅིག་པས་གཅིག་ཏུ་བྱས་ལ། ཤེས་རབ་སྙིང་བརྩེ་གཉིས་མདོ་
ལས། ཉི་མ་དང་ཟླ་བའི་འོད་ཀྱི་དཔེ་གསུངས་པ་ལྟར། ཤེས་རབ་ཀྱི་ཉི་འོད་
འབར་བས་སྲིད་པའི་བུད་ཤིང་བསྲེག་ཅིང་། སྙིང་རྗེས་སེམས་ཅན་གྱི་དོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·417 .
འདོད་པའི་བསིལ་ཟེར་གྱིས་ཞི་བའི་གདུང་བ་སེལ་བས་ཐབས་ཤེས་ངོ་བོ་ཐ་དད་
པས་སོ་སོར་བགྲངས་པས་འདི་གཙོ་ཆེའོ། །ཞེས་གསུངས་པས་དཔྱད་པར་བྱའོ།།
དྲི་བ། ཆོས་ཀྱི་དབྱིངས་ལ་དབྱེར་མེད་ཕྱིར། །ཞེས་སོགས་ཀྱི་
སྐབས་ནས་བསྟན་པའི་རྩོད་ལན་གང༌། །
ལན། རྩོད་པ་ལ། རིགས་ཅན་སོ་སོར་མ་ངེས་པ་དང་། རིགས་སོ་སོར་
མ་ངེས་པར་ཐལ་བའི་རྩོད་པ་གཉིས་ལས། དང་པོ་ནི་གང་ལ་དམིགས་ན་
འཕགས་པའི་ཆོས་ཐོབ་པའི་རྒྱུ་ཆོས་དབྱིངས་ཁོ་ན་རིགས་ཡིན་ན་བྱང་སེམས་ཁོ་་
ན་ཐེག་ཆེན་རིགས་ཅན་དང༌། ཉན་རང་ཁོ་ན་ཐེག་དམན་རིགས་ཅན་དུ་སོ་
སོར་ཐ་དད་དུ་འཇོག་མི་རུང་བར་ཐལ། ཞེས་དང་། གཉིས་པ་ནི། ཐེག་པ་
གསུམ་གྱི་རིགས་ནི་ཐ་དད་དུ་འཇོག་པར་རུང་བ་མ་ཡིན་པར་ཐལ། ཞེས་པ་
གཉིས་ཀའི་རྟགས་ལ། དེ་རྣམས་ཀྱི་དམིགས་རྒྱུའི་ཆོས་ཀྱི་དབྱིངས་ལ་དབྱེར་
མེད་པའི་ཕྱིར། ཞེས་པའི་ལན་དང༌། དོན་གྱིས་ཐོབ་པའི་ལན་དང་དངོས་སུ་
བསྟན་པའི་ལན་གཉིས་ལས། དང་པོ་ནི། ཐེག་པ་གསུམ་ཀས་ཆོས་ཀྱི་དབྱིངས་
ལ་དམིགས་ཀྱང་། ཚོགས་དང་དབང་བོའི་ཁྱད་པར་གྱིས་ཐེག་པ་གསུམ་གྱི་
རྟོགས་པ་མི་འདྲ་བའི་རྒྱུའི་དམིགས་པར་གྱུར་པས་རིགས་དང་རིགས་ཅན་་་་་་་་
གསུམ་གྱི་དབྱེ་བ་འཐད་པའི་ཕྱིར། ཞེས་པའོ། །གཉིས་པ་ནི། དམིགས་པའི་
རྟེན་ཆོས་དབྱིངས་ལ་ཁྱད་པར་མེད་ཀྱང་བརྟེན་པའི་ཆོས་དམིགས་བྱེད་ཀྱི་ཐེག་་་
པ་གསུམ་གྱིས་བསྡུས་པའི་རྟོགས་ཤིང་ཐོབ་པར་བྱ་བའི་ལམ་ཐ་དད་པ་ཉིད་ཀྱི་་་་
བྱེ་བྲག་གིས་རྟེན་རིགས་ཐ་དད་པ་དེ་ཡི་དབྱེ་བ་ཡོངས་སུ་བརྗོད་དེ། དཔེར་ན།
རྟེན་བུམ་པ་ལ་སོགས་པའི་སྣོད་གཅིག་ཉིད་ལ་བརྟེན་པ་སྦྲང་རྩི་དང་ལི་ཁ་ར་ལ་་
སོགས་པའི་བཅུད་ཐ་དད་པས་སྣོད་ཐ་དད་པའི་ཐ་སྙད་བྱེད་པ་བཞིན་ནོ། །
ཞེས་ཐལ་འགྱུར་བའི་ལུགས་ལ་ཚིག་ཟིན་ལྟར་འབྲུ་གནོན་སླ་ཡང་། ཕར་ཕྱིན་



• 418 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རང་ལུགས་ལ་ཐེག་པ་གསུམ་གྱི་རྟོགས་རིགས་གསུམ་མི་འདྲ་པར་འདོད་པའི་་་་་
ཕྱིར་ན་རྩོད་ལན་འདི་དག་ཅུང་ཟད་སྦྱོར་དཀའ་ཡང་རང་རྒྱུད་པ་ཞི་འཚོའི་་་་་་
ལུགས་ལ་སེམས་བདེན་སྟོང་དེ་སྐྱོན་སྤང་བ་དང་། ཡོན་ཏན་འབྱུང་བའི་གཞིར་
ཡོད་པའི་སྟོབས་ཀྱིས་དེ་གཞིའམ་རྟེན་དུ་བྱས་ནས་ཉན་ཐོས་ཀྱིས་གང་ཟག་གི་་་་་
བདག་མེད་དང༌། རང་རྒྱལ་གྱིས་གཟུང་འཛིན་གཉིས་མེད་དང་། བྱང་སེམས་
ཀྱིས་བདེན་སྟོང་བསྒོམས་པས་ཉོན་སྒྲིབ་སྤོང་བར་ཁྱད་པར་མེད་པའི་ཕྱིར་རམ།
སྤྱིར་གནས་པ་སྟེ་ཐམས་ཅད་ཀྱིས་སྐྱོན་སྤོང་བ་དང་ཡོན་ཏན་ཐོབ་པའི་རྟེན་གཞི་
སེམས་བདེན་སྟོང་གིས་བྱས་པ་ལ་ཁྱད་པར་མེད་པའི་ཕྱིར་ན་ཐེག་པ་གསུམ་གྱི་་་་
རིགས་ཀྱི་དབྱེ་བ་མི་འཐད་དོ། །ཞེ་ན། ལན་དུ་ཐེག་གསུམ་འཕགས་པས་བདག་
མེད་ཕྲ་རགས་གསུམ་སོ་སོར་བསྒོམས་ཏེ་སྒྲིབ་པ་སྤོང་བར་བྱེད་པ་ལ་ཡང་སྒྲིབ་་་
པ་སྤངས་པའི་རྟེན་ནམ་གཞིར་སེམས་བདེན་པས་སྟོང་བ་མེད་མི་རུང་བ་ཡིན་་་་
ཡང་། ཐེག་པ་གསུམ་གྱི་རིགས་གསུམ་སྟོང་གཞི་ཆོས་ཅན་ལམ་མི་འདྲ་བ་གསུམ་
གྱི་སྒོ་ནས་བཞག་ཆོག་པའི་ཕྱིར་ན། ཐེག་པ་གསུམ་གྱི་རིགས་གསུམ་མི་རུང་བའི་
སྐྱོན་མེད་ཅེས་ལན་འདེབས་དགོས་སམ་སྙམ་སྟེ། གྲུབ་མཐའ་བཞིའི་འདོད་ཚུལ་
སོགས་དྲིས་ལན་སྣ་ཚོགས་ཞེས་པ་ལས། ཐལ་རང་གཉིས་སེམས་ཀྱི་གནས་
ལུགས་བདེན་སྟོང་ལ་རིགས་སུ་འཇོག་པ་འདྲ་འང་དེ་མཐོང་སྒོམ་གྱི་སྤང་བྱའི་དྲི་
མས་དག་པའི་ཆ་རིམ་པར་འགོག་བདེན་དུ་འགྲོ་ལུགས་དང༌། འགོག་པ་དེ་ཉིད་
རང་སྟེང་དུ་མཐོང་ཚུལ་སོགས་ཐལ་འགྱུར་བ་ལྟ་བུའི་འཇོག་ཚུལ་བདེ་མོ་ཞིག་མ་
ཐུབ་པ་ཐེག་པ་གསུམ་ཀའི་ཤེས་རབ་ཀྱི་རྟོགས་རིགས་སོ་སོར་བཞག་པའི་དབང་་
གིས་ཡིན་ཏེ། ཆོས་ཀྱི་དབྱིངས་ལ་དབྱེར་མེད་ཕྱིར། །ཞེས་སོགས་ཀྱི་རྩོད་ལན་
ཡང་ཐེག་པ་གསུམ་ཀའི་སེམས་ཀྱི་ཆོས་ཉིད་དེ་ཀ་བསྒོམས་པར་འདྲའང་ཟིན་་་་་
བྱེད་ཐབས་ཀྱི་ཆ་སོགས་མ་འདྲ་བས་སྟོབས་ཆེ་ཆུང་དང་མཆོག་དམན་བྱུང་་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·419.
ཡིན། ཞེས་ལན་འདེབས་རྒྱུ་བཞག་ནས། ནམ་མཁས་གཟུགས་ཅན་ཀུན་ལ་གོ་
འབྱེད་པ་ལྟར་སེམས་བདེན་སྟོང་དེས་ཀྱང་ཐེག་པ་གསུམ་ཀའི་ལམ་ལ་གོ་འབྱེད་་
པས་རྟེན་བྱེད་པར་འདྲའང་ལམ་རང་རང་གི་ངོ་བོ་མ་འདྲ་བ་ཡིན་ཞེས་ལན་་་་་
འདེབས་ལ། ཞེས་སོགས་གསུངས་པའི་ཕྱིར་རོ། །
དྲི་བ། བྱེ་མདོ་གཉིས་ཀྱིས་རིགས་ཀྱི་ངོ་བོ་ཅི་འདྲ་ཞིག་ལ་འདོད། །
ལན། བྱེ་སྨྲས་རིགས་ཀྱི་ངོ་བོ་སེམས་བྱུང་མ་ཆགས་པའི་རང་བཞིན་དུ་
འདོད་དེ། མཛོད་ལས། མ་ཆགས་འཕགས་རིགས་དེ་དག་ལས། གསུམ་ནི་ཆོག་
ཤེས་བདག་ཉིད་དོ། །ཞེས་གསུངས་པའི་ཕྱིར། ཁྱབ་སྟེ། ཆོས་གོས། བསོད་
སྙོམས། གནས་མལ་ངན་ངོན་གྱི་ཆོག་ཤེས་གསུམ་དང་། སྤོང་བ་དང་སྒོམ་པ་ལ་
དགའ་བ་སྟེ་བཞི་འཕགས་པའི་རིགས་དང་། དེ་དག་གི་དང་པོ་གསུམ་ནི་ཆོག་
ཤེས་ཀྱི་བདག་ཉིད་དུ་བཤད་པ་ཡིན་པའི་ཕྱིར་ཏེ། དེ་ལྟར་རིགས་བཞིས་དང་པོ་
གསུམ་གྱིས་རྣམ་གྲོལ་སྒྲུབ་པའི་ཀུན་སྤྱོད་ཀྱི་ཚུལ་དང༌། ཐ་མས་བྱ་བའི་ལས་
བསྟན་ཅིང༌། དགོས་པ་ཡང་བདག་གི་བའི་དངོས་པོ་གོས་སོགས་གསུམ་འདོད་
པའི་སྲེད་པ་གསུམ་དེའི་ཚེ་ཞི་བའམ་རེ་ཞིག་སྤོང་ཆེད་དང་པོ་གསུམ་དང་། དེ་
རྣམས་དང་བདག་ཏུ་འཛིན་པའི་དངོས་པོ་ལས་འབྱུང་འཇིག་ལ་སྲེད་པ་གཏན་་་
དུ་ཞི་བའམ་སྐྱེ་མི་རུང་བའི་ཆོས་ཅན་དུ་བྱ་པའི་ཆེད་དུ་ཐ་མ་བཅས་པ་ཡིན་པའི་
ཕྱིར་ཏེ། མཛོད་ལས། གསུམ་གྱིས་ཚུལ་བསྟན་ཐ་མལ་ལས། །སྲེད་པ་སྐྱེ་བའི་
གཉེན་པོའི་ཕྱིར། །བདག་གིར་བདག་འཛིན་དངོས་འདོད་པ། །དེ་ཡི་དུས་དང་
གཏན་ཞི་ཕྱིར། །ཞེས་གསུངས་པའི་ཕྱིར་དང་། དེ་ཡང་བྱེ་སྨྲས་བདག་འཛིན་
གྱིས་འཁོར་རྩ་བྱེད་ཚུལ་བློས་མི་འཆུན་ཞིང་སྲེད་པས་ཡུལ་ལ་འཇུག་ཚུལ་ཙམ་་་་
མཐོང་ནས་དེ་འཁོར་རྩར་འཇོག་པའི་རྒྱུ་མཚན་གྱིས་ཡིན་པར་བཤད་པའི་ཕྱིར་་་
རོ། །དེ་ལ་གལ་ཏེ་འཕགས་པའི་རིགས་ཆོག་ལ་ཆོག་ཤེས་དེ་གསུམ་ཙམ་གསུངས་



• 420. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་མི་འཐད་པར་ཐལ། ཉན་ས་ལས། འཚོ་བའི་ཡོ་བྱད་རྐྱེན་དུ་བབས་པ་འདི་ལྟ་
སྟེ། ཆོས་གོས་དང༌། བསོད་སྙོམས་དང་། མལ་ཆ་དང་། སྟན་དང་ནད་ཀྱི་གསོ་
སྨན་དང་། ཡོ་བྱད་གང་ཡང་རུང་བ་དེ་དག་གི་ཕྱིར། ཞེས་སོགས་གསུངས་པ་
ལྟར། ཆོས་གོས་ལ་སོགས་པ་དེ་གསུམ་དུ་མ་འདུས་པའི་སྟན་དང་ སྨན་ལ་
སོགས་པའི་ཡོ་བྱད་དུ་མ་ལ་འདོད་ཆེན་དང་ཆོག་མི་ཤེས་པ་འབྱུང་ཚུལ་ཡོད་་་་་
པས་དེ་དག་གི་གོ་ན་པོ་ཆོག་ཤེས་བསྟེན་ཞིང་། དེ་ཡང་འཕགས་པའི་རིགས་སུ་
འཇོག་དགོས་པའི་ཕྱིར། དེར་ཐལ། དེའི་ལུགས་ལ། ལུས་ལོངས་སྤྱོད་ཡོ་བྱད་ལ་
ཆགས་ཞེན་ཤུགས་དྲག་སྐྱེས་ན་རིགས་ཆད་པར་འདུལ་བའི་ཡིག་ཆར་གསུངས་་་་
པའི་ཕྱིར་ཞེ་ན། སྨན་སོགས་ཡོ་བྱད་གཞན་ལ་ཆོག་ཤེས་སྟོན་དགོས་ཀྱང་དེ་
རྣམས་ཆོས་གོས་ལ་སོགས་པ་གསུམ་གྱི་ནང་དུ་བསྡུས་པ་དང༌། ཆོས་གོས་ལ་
སོགས་པ་དེ་རྣམས་ནི་གཙོ་བོ་དང་རྟག་ཏུ་ལོངས་སྤྱོད་པ་ཡིན་པའི་ཕྱིར་དེའི་་་་་་
སྟེང་ནས་ཆོག་ཤེས་བསྟེན་པར་གསུངས་པའི་ཕྱིར། སློབ་དཔོན་བློ་གྲོས་བརྟན་
པའི་མཛོད་ཀྱི་འགྲེལ་བཤད་ཆེན་མོ་ལས། མདོར་བསྡུས་ན་འཕགས་པ་ཉིད་ཀྱི་
རྒྱུ་རྣམ་པ་གཉིས་ཏེ། སྐྱོན་བཟློག་པར་བྱེད་པ་དང་ཡོན་ཏན་འཛིན་པར་བྱེད་
པའོ། །སྐྱོན་བཟློག་པར་བྱེད་པ་གསུམ་མོ། །ཡོན་ཏན་འཛིན་པར་བྱེད་པ་བཞིའོ།།
ཅིའི་ཕྱིར་ནད་དང་སྨན་གྱི་གཞི་ལས་འཕགས་པའི་རིགས་རྣམ་པར་མ་བཞག་ཅེ་་
ན། དེ་དག་ནི་ཆོས་གོས་ལ་སོགས་པའི་ནང་དུ་འདུས་པའི་ཕྱིར་དེ་དག་ལས་ཐ་
དད་པའི་ནད་དང་སྨན་ཡོད་པ་མ་ཡིན་ནོ། །ཆོས་གོས་ལ་སོགས་པ་ཁོ་ན་ལས་
ཆགས་པ་ལྷག་པར་འབྱུང་བའི་ཕྱིར་དང་། འདི་ཐད་རྟག་ཏུ་ཡང་སྤྱོད་པའི་ཕྱིར་
བཞི་ཉིད་དོ། །སྨན་ནི་རེས་འགའ་བ་ཡིན་པས་དེ་ལ་མ་བཤད་དོ། །ཞེས་
གསུངས་པའི་ཕྱིར། །
སྐབས་འདིར་མཁས་པའི་དབང་བོ་ལ་ལས། བྱེ་སྨྲས་དབང་བོ་རྣོ་རྟུལ་གྱི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，421 ，
ཁྱད་པར་རིགས་སུ་འཇོག་པས་རིགས་ཙམ་གང་ཟག་ཐམས་ཅད་ལ་ཡོད་དེ། མི་
གཡོ་བའི་རིགས་སངས་རྒྱས་ལ་ཡང་ཡོད་པའི་ཕྱིར། འཕགས་པའི་རིགས་མ་
ཆགས་པ་ལ་བཞག་ཀྱང་ནང་བའི་བསྟན་པས་བསྡུས་པ་དགོས་ཏེ། མཛོད་
འགྲེལ་ལས། འདི་དག་ལས་འཕགས་རྣམས་སྐྱེ་བས་ན་འཕགས་པའི་རིགས་བཞི་
སྟེ། ཞེས་གསུངས་པའི་ཕྱིར། ཞེས་གསུངས་ལ། ཡང་ལ་ལས། དེ་ནི་མི་འཐད་དེ།
དབང་བོ་རྣོ་རྟུལ་གྱི་ཁྱད་པར་རིགས་སུ་འཇོག་པའི་རྒྱུ་མཚན་གྱིས་རིགས་གང་་་་
ཟག་ཐམས་ཅད་ལ་ཡོད་པར་གྲུབ་མི་ནུས་པའི་ཕྱིར། དེར་ཐལ། རིགས་ཆད་
པའི་གང་ཟག་དང་དགེ་རྩ་ཆད་པའི་གང་ཟག་ལ་རིགས་ཀྱང་མེད་དེ་འདྲའི་གང་
ཟག་ལ་དབང་བོ་རྣོ་རྟུལ་གྱི་ཁྱད་པར་ཡང་མེད་པའི་ཕྱིར། མ་གྲུབ་ན། དེར་ཐལ།
དེ་དག་ལ་དད་སོགས་དབང་བོ་ལྔ་མེད་པའི་ཕྱིར། ཁྱབ་སྟེ། ཁ་ཅིག་དང་པོ་ནས་
དེའི་རིགས། ཞེས་པའི་རིགས་དང༌། དེའི་དབང་བོ་རྣོ་རྟུལ་གྱི་ཁྱད་པར་ཞེས་པ་
གཉིས་ལ་དད་སོགས་དབང་བོ་ལྔ་དང༌། དེ་དང་མཚུངས་ལྡན་གྱི་ཆགས་མེད་ཀྱི་
དགེ་རྩ་རྣམས་འཇོག་པར་གསུངས་པའི་ཕྱིར། ཁ་ཅིག་དང་བོ་ནས་དེའི་རིགས།
ཁ་ཅིག་སྦྱངས་པ་ལས་གྱུར་ཏོ། །ཞེས་པའི་ཐད་ཀྱི་འགྲེལ་བཤད་ཆེན་མོ་དེ་ཉིད་
ལས། ཁ་ཅིག་དང་བོ་ནས་དེའི་རིགས། ཞེས་བྱ་བ་འབྱུང་ངོ༌། །རིགས་ཞེས་བྱ་
བ་ནི་ཅི་ཞིག་ཅེ་ན། ཁ་ཅིག་ན་རེ་དགེ་བའི་རྩ་བ་ཡིན་ཏེ། དེའི་བྱེ་བྲག་གིས་འདི་
བྱེ་བྲག་ཏུ་འགྱུར་རོ། །ཞེས་ཟེར་རོ། །གཞན་དག་ན་རེ་དད་པ་ལ་སོགས་པའི་
དབང་བོ་རྣམས་ཡིན་ནོ། །ཞེས་ཟེར་རོ། །ཞེས་དང༌། དེའི་ཐད་ཀྱི་རྒྱལ་སྲས་མ་
ལས། དེ་ལ་ཁ་ཅིག་ནི་འདི་སྐད་དུ་རིགས་ཞེས་བྱ་བ་ནི་དགེ་བའི་རྩ་བ་དག་ཡིན་
ཏེ། འགའ་ཞིག་ལ་ཡོངས་སུ་ཉམས་པའི་ཆོས་ཅན་གྱི་བར་དུ་འགྱུར་བ་གང་ཡིན་
པ་དེ་དག་ཡོད་དོ། །ཞེས་བརྗོད་དོ། །གཞན་དག་ན་རེ། རིགས་ཞེས་བྱ་བ་ནི་སོ་
སོ་སྐྱེ་བོའི་གནས་སྐབས་ནས་བཟུང་སྟེ། དབང་བོའི་ཁྱད་པར་ཡིན་ནོ་ཞེས་ཟེར་



•422 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
རོ། །ཞེས་གསུངས་པའི་ཕྱིར། དེས་ན་གསེར་ཕྲེང་ལས། དབང་བོ་རྣོ་རྟུལ་གྱི་
ཁྱད་པར་ལ་རིགས་སུ་འཇོག་པར་གསུངས་པ་ནི། འགྲེལ་བཤད་དེ་གཉིས་སུ་
གསུངས་པ་དེ་ཡིན་ནོ། །འགྲེལ་བཤད་དེ་གཉིས་སུ། ཁ་ཅིག་ན་རེ། གཞན་དག་
ན་རེ་ཞེས་ལུགས་ཐ་དད་པ་ལྟར་ཡོད་ཀྱང་དེ་འདྲ་མིན་པར་བྱེ་སྨྲའི་ལུགས་་་་་་་
གཅིག་ལ། རིགས་ལ་འཇོག་ཚུལ་གཉིས་ཡོད་པའི་དོན་ཡིན་པ་གསེར་ཕྲེང་ལས་
ཤེས་སོ། ། ན་
ཡང་དབང་བོ་རྣོ་རྟུལ་གྱི་ཁྱད་པར་ཞེས་པ་ནི། དད་སོགས་དབང་བོ་ལྔའི་
ཁྱད་པར་མྱུར་བུལ་གྱིས་བྱེད་པར་ཐལ། སངས་རྒྱས་འཇིག་རྟེན་དུ་བྱོན་པའི་
སྔོན་དུ་འཇིག་རྟེན་རྐས་པ་རྣམས་ལ་དབང་བོ་རྣོ་འབྲིང་རྟུལ་གསུམ་མཆིས་པར་་
མདོ་ལས་གསུངས་པའི་རྒྱུ་མཚན་གྱིས་དད་སོགས་དབང་བོ་ལྔ་ལ་ཟག་བཅས་་་་་
དང་ལམ་མ་ཞུགས་ན་ཡོད་པར་རང་འགྲེལ་ལས་གསུངས་ཤིང་། མཛོད་ཀྱི་ཡིག་
ཆར་ཡང་། དད་སོགས་དབང་བོ་ལྔ་བོ་གང་རུང་ཡིན་ན། ལམ་ཡིན་པའི་ཁྱབ་
ཟེར་ན། ལམ་མ་ཞུགས་པའི་གང་ཟག་གི་རྒྱུད་ཀྱི་དེ་ཆོས་ཅན། དེར་ཐལ། དེའི་
ཕྱིར། དེར་ཐལ། དེ་ན་དེ་ལྔ་ཡོད་པའི་ཕྱིར་ཏེ། མདོ་ལས། སེམས་ཅན་འཇིག་
རྟེན་དུ་སྐྱེ་ཞིང་འཇིག་རྟེན་དུ་རྐུས་པ་རྣམས་ལ་དབང་བོ་རྣོན་པོ་དག་ཀྱང་་་་་་་
མཆིས་ཞེས་སོགས་དང༌། ཞེས་གསུངས་པའི་ཕྱིར་། དེ་དང་མཐུན་པར་ཉན་ས་
ལས་ཀྱང་། ཐོས་བསམ་སྒོམ་པ་ལས་བྱུང་བའི་དབང་བོ་དད་སོགས་ལྔའི་འཇུག་
པ་མྱུར་བུལ་གྱིས་དབང་བོ་རྣོ་རྟུལ་གྱི་ཁྱད་པར་རྒྱས་པར་གསུངས་པའི་ཕྱིར།
ཞེས་སོགས་ཟེར་བས་དཔྱད་པར་འཚལ། །
མདོ་སྡེ་བས་ཟག་མེད་ཡེ་ཤེས་འབྱུང་རུང་གི་སེམས་ཀྱི་ནུས་པའམ་ས་བོན་
ལ་རིགས་སུ་འདོད་དེ། རྒྱལ་སྲས་མ་ལས། མདོ་སྡེ་བ་དག་གིས་རིགས་ཞེས་བྱ་བ་
འདི་ནི་སེམས་ཀྱི་ས་བོན་ཀྱི་ནུས་པ་ཡིན་ཏེ། སོ་སོ་སྐྱེ་བོ་དང་སློབ་པའི་གནས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 423 .
སྐབས་ན་ཡང་ཡོངས་སུ་ཉམས་པའི་ཆོས་ཅན་གྱི་ས་བོན་ལ་རིགས་ཞེས་བྱའོ། |:།
ཞེས་གསུངས་པའི་ཕྱིར། དབྱེ་ན་དགྲ་བཅོམ་དགུའི་རིགས་དགུ་ཡོད་དེ། མཛོད་
ལས། སངས་རྒྱས་གཉིས་དང་ཉན་ཐོས་བདུན། །དེ་དགུ། ཞེས་པ་ལྟར། རྫོགས་
པའི་སངས་རྒྱས་དང༌། རང་སངས་རྒྱས་དང་། ཉན་ཐོས་ཉམས་པའི་ཆོས་ཅན་
སོགས་དགྲ་བཅོམ་པ་དང་པོ་ལྔ་དང་། སྦྱངས་སྟོབས་དང་། དང་བོ་ཉིད་ནས་མི་
གཡོ་བའི་ཆོས་ཅན་གྱི་དགྲ་བཅོམ་པ་གཉིས་ཏེ། དགྲ་བཅོམ་པ་དགུའི་རིགས་སོ།།
དྲི་བ། སེམས་ཙམ་པས་རིགས་ཀྱི་ངོ་བོ་དང་དབྱེ་བ་སོགས་འདོད་
ཚུལ་གང་།
ལན། རིགས་ཀྱི་ངོ་བོ་ནི། ཀུན་གཞིའམ་ནང་གི་སྐྱེ་མཆེད་དྲུག་ཅི་རིགས་
ཀྱི་སྟེང་གི་བྱང་ཆུབ་ཏུ་འགྱུར་རུང་གི་ནུས་པ་ཞིག་ལ་འདོད། དབྱེ་ན་ཐོས་
སོགས་ཀྱིས་གསོས་མ་བཏབ་པའི་རང་བཞིན་གནས་རིགས་ཙམ་དང༌། ཐོས་
སོགས་ཀྱིས་གསོས་བཏབ་པའི་རྒྱས་འགྱུར་དང་རང་བཞིན་གནས་རིགས་གཉིས་་
ཀ་ཡིན་པ་གཉིས་ཡོད། རང་བཞིན་གནས་རིགས་དང་། ཐོས་པའི་བག་ཆགས་
གཉིས་རྣམ་གྲངས། རྒྱས་རིགས་དང་། ཡང་དག་པར་བསྒྲུབས་པའི་རིགས་དང་།
རྐྱེན་གྱིས་ཡང་དག་པར་བླངས་པའི་རིགས་རྣམས་རྣམ་གྲངས་ཡིན། རང་བཞིན་
གནས་རིགས་ལ་ཐོས་པའི་བག་ཆགས་ཞེས་བྱ་བ་ནི། སངས་རྒྱས་བྱང་སེམས་
རྣམས་དང་འཕྲད་ནས་ཆོས་དབྱིངས་ཤིན་ཏུ་རྣམ་དག་གི་རྒྱུ་མཐུན་པ་གསུངས་་་
རབ་ཡན་བཅུ་གཉིས་ལྟ་བུ་ཐོས་པའི་གནས་སུ་འགྱུར་བས་ཡིན་ལ། རྒྱས་རིགས་
ལ་ཡང་དག་པར་བསྒྲུབས་པ་དང་། རྒྱས་པ་དང༌། རྐྱེན་གྱིས་ཡང་དག་པར་
བླངས་པ་ཞེས་བྱ་བ་ནི། ས་བོན་དེ་ཐོས་བསམ་སྒོམ་པའི་རྐྱེན་གྱིས་ནུས་པ་མཐུ་
ཅན་དུ་བསྒྲུབས་པའམ། རྒྱས་པར་བྱས་པའམ་། ཆུང་ངུ་ལས་འབྲིང་དང་།
འབྲིང་ལས་ཆེན་པོར་བླངས་པས་དེ་སྐད་བརྗོད་པ་ཡིན་ནོ། །ཡང་ལང་གཤེགས་



，424 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལས། ཐེག་པ་གསུམ་གྱི་རིགས་དང་མ་ངེས་པའི་རིགས་དང་། རིགས་ཆད་པ་
དང་ལྔའོང་གསུངས་སོ། ། ཉེ་
སྐབས་འདིར་ཁ་ཅིག་སེམས་ཙམ་པས། རང་བཞིན་གནས་རིགས་ནུས་
པའི་ངོ་བོར་འདོད་པར་བཤད་པ་དེ་ཆེས་མི་འཐད་པར་ཐལ། དེ་ཆོས་ཉིད་དུ་
བཞེད་པ་ལ་དབུ་སེམས་མི་འདྲ་བའི་ཁྱད་པར་མེད་པའི་ཕྱིར། དེར་ཐལ། མདོ་
སྡེ་རྒྱན་ལས། དེ་བཞིན་ཉིད་ནི་ཐམས་ཅད་ལ། །ཁྱད་པར་མེད་ཀྱང་རྣམ་བཞག་
པས། །དེ་བཞིན་གཤེགས་པ་ཉིད་དེའི་ཕྱིར། །འགྲོ་ཀུན་དེ་ཡི་སྙིང་བོ་ཅན། །
ཞེས་དང༌། དེའི་དབྱིག་འགྲེལ་ལས། དེ་བཞིན་ཉིད་ནི་ཐམས་ཅད་ལ་ཁྱད་པར་
མེད་པར་ཡོད་པ་ཡིན་ལ། དེ་བཞིན་གཤེགས་པ་དེ་རྣམ་པར་བཞག་པ་ཡིན་ཏེ།
དེའི་ཕྱིར་སེམས་ཅན་ཐམས་ཅད་བདེ་བར་གཤེགས་པའི་སྙིང་བོ་ཅན་ཡིན་ནོ། །
ཞེས་གསུངས་པའི་ཕྱིར། ཁྱབ་སྟེ། དེ་དག་གིས་སངས་རྒྱས་རུང་གི་སེམས་ཀྱི་
ཆོས་ཉིད་རང་བཞིན་གནས་རིགས་དང་བདེ་བར་གཤེགས་པའི་སྙིང་བོ་ཡིན་་་་་་
ཞིང་། དེས་སེམས་ཅན་ཐམས་ཅད་ལ་ཁྱབ་པར་དངོས་སུ་བསྟན་པའི་ཕྱིར་ཟེར་
ན། ལ་ལས། ལུང་དྲངས་མཚམས་དེར་མ་ཁྱབ་སྟེ། རྩ་འགྲེལ་གྱི་དོན་ནི། སྙིང་
བོའི་མདོ་སོགས་ལས་སེམས་ཅན་ཐམས་ཅད་ཀྱི་རྒྱུད་ལ་བདེ་གཤེགས་སྙིང་བོ།་་་་་
ཡོད་པར་གསུངས་པའི་དོན་ཡོད་དེ། དེ་བཞིན་ཉིད་ལ་དགོངས་ནས་དེ་ལྟར་
གསུངས་པ་ཡིན་པའི་ཕྱིར། ཞེས་པའི་དོན་ཡིན་པའི་ཕྱིར་ཟེར་བ་ལ། ཁོ་ན་རེ།
ངེད་ཀྱི་དམ་བཅའ་འཐད་པར་ཐལ། དབུ་སེམས་གཉིས་ཆོས་ཉིད་རིགས་སུ་
འདོད་མཚུངས་ཡིན་ཀྱང་། རིགས་སུ་འགྱུར་ཚུལ་ལ་བཞེད་པ་མི་མཐུན་པའི་
ཕྱིར་ཏེ། གསེར་ཕྲེང་ལས། དེ་ལྟར་ཆོས་ཉིད་རིགས་སུ་འདོད་པར་མཚུངས་ཀྱང་
དྲི་མས་སྦྱངས་གཞི་བདེན་པར་འདོད་མི་འདོད་མི་འདྲ་བས་རིགས་སུ་འཇོག་་་་
པའི་རྒྱུ་མི་མཚུངས་སོ། །ཞེས་གསུངས་པའི་ཕྱིར་ཟེར་བ་ལ། ཁ་ཅིག་གིས། སྐྱོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：425.
མེད་དེ། སྤྱིར་སེམས་ཙམ་པས་དེ་ལྟར་མི་འདོད་ཀྱང་ཤནྟི་བ་སོགས་དེ་ལྟར་
འདོད་པའི་སེམས་ཙམ་ཡང་ཡོད་པས་དེའི་དབང་དུ་བྱས་པའི་བཤད་ཚུལ་ཡིན་་་
པའི་ཕྱིར། དེར་ཐལ། གསེར་ཕྲེང་ལས། ཆོས་ཉིད་ལ་རིགས་སུ་འདོད་པ་ཡང་
ཡོད་དེ། གྱོན་འདིར་ཆོས་ཉིད་རིགས་སུ་བསྟན་པ་ལ་ཤནྟི་བས་ཀྱང་དེ་ལ་རིགས་
སུ་བཤད་པ་བཞིན་ནོ། །ཞེས་གསུངས་པའི་ཕྱིར་། སེམས་ཙམ་པ་སྤྱི་ལྡོག་དེ་ལྟར་
མི་འདོད་དེ། དེ་ལྟར་ན་མཐར་ཐུག་ཐེག་པ་གསུམ་དང༌། གཏན་ནས་རིགས་
ཆད་འདོད་པ་སོགས་དང་མི་འགྲིག་པའི་ཕྱིར་ཟེར།
དེ་ལ་ཡང་ཁ་ཅིག་གིས་དེ་ལྟར་ཁས་ལེན་མི་རིགས་པར་ཐལ། གསེར་ཕྲེང་
གི་ལུང་ཕྱི་མའི་དོན་ཁྱོད་ལྟར་མ་ཡིན་པའི་ཕྱིར། དེ་ཆོས་ཉིད་རིགས་སུ་འཆད་
པའི་སེམས་ཙམ་པའི་གཞུང་ཡོད་པའི་དོན་ཡིན་གྱི། དེ་ལྟར་འདོད་མཁན་གྱི་
སེམས་ཙམ་པ་ཡོད་པའི་དོན་མ་ཡིན་པའི་ཕྱིར་ཏེ། ཤནྟི་བས་དེ་ལྟར་བཤད་ཀྱང་
བསྟན་བཅོས་རྩོམ་པ་པོས་རང་གི་བཤད་ཚོད་ལྟར་ཁས་ལེན་མི་དགོས་པའི་ཕྱིར་་
དང༌། ལུང་དེའི་མཇུག་དེ་མ་ཐག་ཏུ་ཡང་། རིགས་སུ་འཇོག་པ་སྔ་མ་ནི་དེས་
ཟག་མེད་སྐྱེད་པས་ཡིན་ལ། ཆོས་ཉིད་རིགས་སུ་འཆད་པ་ནི། ཀུན་བཏུས་སུ།
ཅིའི་ཕྱིར་ཆོས་ཀྱི་དབྱིངས་ཞེས་བྱ་ཞེ་ན། ཉན་ཐོས་དང་རང་སངས་རྒྱས་དང་
སངས་རྒྱས་ཀྱི་ཆོས་ཐམས་ཅད་རྒྱུ་ཡིན་པའི་ཕྱིར་རོ། །ཞེས་པ་ལྟར་དེ་ལ་
དམིགས་པས་ཡོན་ཏན་བསྐྱེད་པ་ཙམ་ལ་རིགས་སུ་འཇོག་གོ །ཞེས་གསུངས་
པའི་ཕྱིར། ཁྱབ་སྟེ། ཤནྟི་བས་གང་ལ་དམིགས་ནས་བསྒོམས་པས་ཡོན་ཏན་ཁྱད་
པར་ཅན་བསྐྱེད་པས་རིགས་སུ་འཆད་པ་ནི་ཀུན་བཏུས་སུ་དེ་འཕགས་ཆོས་ཀྱི་་་་
རྒྱུར་བཤད་པ་དང་གནད་གཅིག་ཏུ་དགོངས་པ་ཡིན་པའི་ཕྱིར་དང༌། ཙམ་སྒྲའི་
དོན་ཡང་ཡོད་པའི་ཕྱིར། ཡང་ཆོས་ཉིད་རིགས་སུ་བཤད་པ་ཡོད་ན། ཆོས་ཉིད་
རིགས་ཡིན་པས་ཁྱབ་པ་ཡང་མེད་པར་ཐལ། དེ་དེའི་རྒྱུར་བཤད་པ་ཡོད་པའི་



• 426 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱིར། ཁྱབ་པ་འགྲིག ཞེས་ཟེར་བས་དཔྱད་དགོས་ལ། མཁས་པའི་དབང་བོ་
འགའ་ཞིག་གི་གསུངས་ལས། འོ་ན་སེམས་ཙམ་པ་ཐམས་ཅད་ཀྱིས་རིགས་
འདུས་བྱས་སུ་འདོད་དམ་སྙམ་ན། ལེགས་བཤད་གསེར་གྱི་ཕྲེང་བར། ཐོག་མར་
སེམས་ཙམ་པས་རིགས་འདུས་བྱས་སུ་འདོད་པ་ལ། འཕགས་པའི་ཉི་སྣང་གི་
ལུང་དྲངས་ནས་སེམས་ཙམ་པས་རིགས་འདུས་བྱས་སུ་འདོད་པ་དགག་ཚུལ་་་་་་
འཆད་པའི་སྐབས་སུ་རྣམ་རིག་པ་ཐམས་ཅད་རིགས་འདུས་བྱས་སུ་འདོད་་་་་་་་
མཁན་ཤ་སྟག་ཏུ་གསུངས་ཤིང་། ཕྱིས་སུ་རིགས་འདུས་མ་བྱས་སུ་འདོད་མཁན་
གྱི་སེམས་ཙམ་པ་ཡོད་པར་གསུངས་ཏེ་ལེགས་བཤད་གསེར་ཕྲེང་ལས། དེ་ནི་
འདུས་མ་བྱས་ལ་རིགས་སུ་འདོད་པའི་ལུགས་ཡིན་ལ། ཆོས་ཉིད་ལ་རིགས་སུ་
འདོད་པ་ཡང་ཡོད་དེ་རྒྱན་འདིར་ཆོས་ཉིད་རིགས་སུ་བསྟན་པ་ཤནྟི་པས་ཀྱང་དེ་
ལ་རིགས་སུ་བཤད་པ་བཞིན་ནོ། །ཞེས་དང་། ཡང་གསེར་ཕྲེང་ལས། སེམས་
ཙམ་པ་ནི་སེམས་ཀྱི་རང་བཞིན་འོད་གསལ་དེ་གཤིས་ལ་རང་གི་ངོ་བོས་དུས་་་་་
ཐམས་ཅད་དུ་གྲུབ་ཅིང་དྲི་མ་དེ་དག་དེ་ལ་གཉེན་པོས་འབྲས་དུ་རུང་ལ། ཅི་
ཙམ་བྲལ་བ་དེ་ཙམ་དུ་ཡོན་ཏན་མཐའ་དག་བསྐྱེད་པར་འགྱུར་བས་དེ་གཉིས་ཀྱི་
གཞི་བྱེད་པས་ཆོས་ཉིད་རིགས་སུ་འདོད་དེ། སྔ་མ་ནི་རྒྱན་འདི་དང་ཕྱི་མ་ནི་
རྒྱུད་བླའི་བཤད་ཚོད་དུ་མཐོང་ངོ༌། །ཞེས་གསུངས་སོ། །དེས་ན་སློབ་དཔོན་ཤནྟི་
བ་ནི་སེམས་ཙམ་པ་དང་རིགས་འདུས་མ་བྱས་སུ་འདོད་མཁན་གཉིས་ཀ་ལྟ་བུ་་་་
ཡིན་ནོ། །ཞེས་གསུངས་པས་དཔྱད་པར་འཚལ། ཡང་ཁ་ཅིག་སེམས་ཙམ་པའི་
ལུགས་ལ། རིགས་གཏན་ཆད་འདོད་དགོས་ཏེ། དཀར་བོ་དམན་པ་ཡོད་པ་རྒྱུ་
དང་བྲལ། ཞེས་གསུངས་པའི་ཕྱིར་ཟེར་བ་ལ། ལ་ལས་དེ་ནི་་མི་འཐད་དེ། དེའི་
དགོངས་པ་ལེགས་བཤད་གསེར་ཕྲེང་ལས། ཐེག་པ་གསུམ་གྱི་རིགས་དང་མ་
ངེས་པའི་རིགས་དང་རིགས་ཆད་པ་ལྔ་ལང་གཤེགས་ལས་གསུངས་ཏེ། ཕྱི་མ་ནི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·427 .
གྲོལ་དཀའ་བ་ཙམ་ལ་དགོངས་ཀྱི་རིགས་གཏན་ཆད་མི་སྲིད་དེ་དྲི་མ་སྤང་དུ་མི་་་
རུང་ན་སེམས་ཀྱི་རང་བཞིན་དུ་ཐལ་བར་འགྱུར་ལ་དེ་ལྟ་ན་སྲིད་པ་ལས་རྒལ་བ་་
མི་སྲིད་པར་འགྱུར་ཏེ། མེ་ལ་ཚ་བ་བཞིན་ནོ། །སེམས་ཙམ་པས་རིགས་གཏན་
ཆད་འདོད་ཅེས་གྲགས་ཀྱང་དྲང་དོན་གྱི་མདོ་སྡེ་འགའ་ཞིག་ནས་བཤད་པ་དེར་
རྣམ་བཞག་མཛད་པ་ཙམ་ཡིན་གྱི་ངེས་དོན་དུ་མི་བཞེད་དེ། འདོད་ན་སྒྲིབ་པ་
སྤང་དུ་མི་རུང་བར་ཁས་ལེན་དགོས་ན་དེ་ཡང་མི་འཐད་དེ། དྲི་མ་ཐམས་ཅད་
གློ་བུར་བར་འདོད་པས་སོ། །ཞེས་ཞིབ་ཆ་དང་བཅས་ཏེ་གསུངས་པའི་ཕྱིར་ཟེར།
ཡང་སྐབས་འདིར་མཁས་པའི་དབང་བོ་འགའ་ཞིག་གི་གསུངས་ལས། དེ་
ཡང་སྒྲིབ་པ་སེམས་ཀྱི་རང་བཞིན་དུ་སོང་བའི་རྒྱུ་མཚན་གྱིས་གཏན་ནས་རིགས་་
ཆད་འདོད་པ་བཀག་པ་ཡིན་གྱི། ཟག་མེད་སེམས་ཀྱི་ས་བོན་རྒྱུད་ལ་གཏན་ནས་
མེད་པའི་གང་ཟག་འདོད་པ་བཀག་པ་མིན་ཏེ། མདོ་སྡེ་རྒྱན་ལས། ལ་ལ་གཅིག་
ཏུ་ཉེས་པར་སྤྱོད་ངེས་ཡོད། །ལ་ལ་དཀར་བོའི་ཆོས་རྣམས་ཀུན་ཏུ་བཅོམ། །ལ་
ལ་ཐར་བ་ཆ་མཐུན་དགེ་བ་མེད། །དཀར་བོ་དམན་པ་ཡོད་པ་རྒྱུ་དང་བྲལ། །
ཅེས་རིགས་ཆད་ལྔ་གསུངས་པའི་དང་པོ་བཞི་གནས་སྐབས་སུ་རིགས་ཆད་པ་་་་་
ཡིན་ཡང་ཐ་མ་གཏན་ནས་རིགས་ཆད་ཡིན་པ་ནི་བློ་བརྟན་འགྲེལ་བཤད་ལས།
ཡོངས་སུ་མྱ་ངན་ལས་མི་འདའ་བ་ནི་གཅིག་ཡོད་དེ། དེ་བསྟན་པའི་ཕྱིར་རྒྱུ་
དང་བྲལ་ཅེས་བྱ་བ་སྨོས་ཏེ། ཞེས་དང་། ཡང་དེ་ཉིད་ལས། དཔེར་ན་རྡོ་དང་
ཤིང་ལ་སོགས་པའི་རང་བཞིན་འདི་རྣམས་ཀྱང་སེམས་དང་སེམས་ལས་བྱུང་བ་་་
ལྟ་བུར་ཤེས་པའི་རང་བཞིན་ཅན་དུ་མི་འགྱུར་བ་དང་འདྲའོ། །ཞེས་རྡོ་ཤིང་
སོགས་ཀྱི་སྟེང་དུ་དང་པོ་ཉིད་ནས་སེམས་ཀྱི་ས་བོན་མེད་པས་ནམ་ཡང་སེམས་་་་
ལྡན་དུ་མི་འགྱུར་བ་ལྟར་དང་པོ་ཉིད་ནས་ཟག་མེད་སེམས་ཀྱི་ས་བོན་རྒྱུད་ལ་མི་་
ལྡན་པའི་དབང་གིས་ཟག་མེད་ལམ་རྒྱུད་ལ་སྐྱེ་མི་རུང་བ་ཞིག་ཀྱང་བཤད་པའི་་་



·428 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱིར་དང༌། ཡང་དེ་ཉིད་ལས། དེ་ལ་གཅིག་ཏུ་མི་དགེ་བ་སྤྱོད་པ་ནས་བརྩམས་
ཏེ། དགེ་བ་ཆུང་བ་ཡན་ཀྱིས་དེའི་དུས་ན་ཡོངས་སུ་མི་འདའ་བས་རིགས་མེད་
པར་བཤད་པའི་དོན་དེ་སྨད་པའི་དོན་དུ་བལྟ་སྟེ། བུ་ངན་པ་ལ་བུ་མེད་ཅེས་བྱ་
བ་བཞིན་དུ་རིགས་དེ་ཡང་དེའི་དུས་ན་ངན་ཅིང་ཞེན་པར་གྱུར་པ་རིགས་མེད་་་་
པ་ཞེས་བཏགས་སོ། །གང་རྒྱུ་དང་བྲལ་བས་ཡོངས་སུ་མྱ་ངན་ལས་མི་འདའ་
བའི་ཕྱིར་རིགས་མེད་པར་བཤད་པའི་སྒྲ་འདི་ནི་ཡོང་ཡེ་མེད་པའི་དོན་དུ་བལྟ་་་
སྟེ། དེ་ནི་གཏན་དུ་མྱ་ངན་ལས་འདས་པ་མི་འཐོབ་པའི་ཕྱིར་རོ། །ཞེས་གསུངས་
ཏེ་ཤིན་ཏུ་གསལ་ལོ། །ཞེས་གསུངས་པས་དཔྱད།
ཡང་ཁ་ཅིག་གིས་སེམས་ཙམ་པའི་ལུགས་ལ་རིགས་གཏན་ཆད་མི་འདོད་་་་
ཟེར་དཀའ་སྟེ། ཕར་ཕྱིན་རྟོགས་དཀའི་སྣང་བ་ལས། གང་ཟག་གི་རྒྱུད་ལ་ཟག་
མེད་ཀྱི་ས་བོན་མེད་པ་ནི་རིགས་ཆད་པ་ཅེས་བྱའོ། །རྣམ་རིག་པ་རིགས་ཆད་མི་
འདོད་དོ། །ཞེས་སྨྲ་བ་དག་ནི་བབ་ཅོལ་ཏེ། སངས་རྒྱས་ཀྱི་རིགས་ཆད་པ་མི་
འདོད་ན། སེམས་ཅན་ཐམས་ཅད་སངས་རྒྱས་ཀྱི་རིགས་ཅན་འདོད་དགོས་པས།
མཐར་ཐུག་ཐེག་པ་གསུམ་དུ་འདོད་པའི་གོ་སྐབས་མེད་ལ། སངས་རྒྱས་ཀྱི་
རིགས་ཆད་པ་ཡོད་ན་དེ་བཞིན་དུ་ཉན་ཐོས་དང་རང་སངས་རྒྱས་ཀྱིའང་རིགས་་
ཆད་འདོད་དགོས་པས། ཐེག་པ་གསུམ་ཀའི་རིགས་ཆད་འདོད་པ་དང་། རིགས་
ཆད་མི་འདོད་པ་ཆེས་ཤིན་ཏུ་འགལ་བ་ཡིན་ནོ། །དེས་ན་མདོ་སྡེ་རྒྱན་ལས།
དཀར་བོ་དམན་པ་ཡོད་པ་རྒྱུ་དང་བྲལ། །ཞེས་པའི་འགྲེལ་བར། གཏན་ཡོངས་
སུ་མྱ་ངན་ལས་མི་འདའ་བའི་ཆོས་ཅན་ནི་རྒྱུ་དང་བྲལ་བ་ཡིན་ཏེ། གང་ལ་ཡང་
ཡོངས་སུ་མྱ་ངན་ལས་འདའ་བའི་རིགས་ཉིད་མེད་པའོ། །ཞེས་གསུངས་པ་ཡིན་
ནོ། །ཞེས་དང་། ཡིག་ཆ་སྐབས་གཉིས་པ་ལས། སེམས་ཙམ་པ་ན་རེ། མཐར་
ཐུག་ཐེག་པ་གསུམ་དུ་གྲུབ་པ་ཡིན་ཏེ། ཞི་བ་བགྲོད་པ་གཅིག་པུ་བའི་ཉན་རང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·429 .
དགྲ་བཅོམ་འཚང་རྒྱ་མི་སྲིད་པ་གང་ཞིག བྱང་ཆུབ་ཏུ་ཡོངས་སུ་འགྱུར་བའི་
ཉན་རང་དགྲ་བཅོམ་པ་འཚང་རྒྱ་བ་ཡང་ཡིན་ལ། གཏན་ནས་ཡོངས་སུ་མྱ་ངན་
ལས་མི་འདའ་བའི་ཆོས་ཅན་ཡང་ཡོད་པའི་ཕྱིར། ཞེས་གསུངས་པའི་ཕྱིར་ཟེར་
བས་དཔྱད་གཞི་ཆེའོ། ། མཆོ
དྲི་བ། མདོ་སྡེ་རྒྱན་སོགས་ལས་ཐེག་པ་གསུམ་གྱི་རིགས་ཆད་ཚུལ་
བརྗོད་པ་ཇི་ལྟར་ཡིན།
ལན། མདོ་སྡེ་རྒྱན་ལས། ཡོད་དང་མཆོག་དང་མཚན་ཉིད་དང་། །
རྟགས་དང་རིགས་རབ་དབྱེ་བ་དང༌། །ཉེས་དམིགས་དང་ནི་ཕན་ཡོན་དང༌། །
དཔེ་རྣམ་གཉིས་ཏེ་རྣམ་པ་བཞི། །ཞེས་གསུངས་པ་ལྟར། རིགས་ཐ་དད་པ་
གསུམ་ཡོད་པ་དང༌། རིགས་ཀྱི་མཚན་ཉིད་དང་། བྱང་སེམས་ཀྱི་རིགས་ཡོད་
པའི་རྟགས་དང་། དེའི་རབ་དབྱེ་དང༌། དེ་སད་པའི་རྟགས་དང་། དེས་སད་
པའི་བར་ཆད་ཉེས་དམིགས་དང་། དེ་ཡོད་པའི་ཕན་ཡོན་དང་། གསེར་ཆེན་
པོའི་རིགས་ཀྱི་དཔེ་དང་། རིན་པོ་ཆེ་ཆེན་པོའི་རིགས་ཀྱི་དཔེ་སྟེ། དོན་ཚན་དགུ་
བོ་རེ་རེ་ཞིང་དོན་ཚན་བཞིར་ཕྱེ་བའི་དོན་ཚན་སོ་དྲུག་དང་བཞི་ཚན་དགུ་ཡོད་་་
དེ། དེ་ལ་བཞི་ཚན་དང་པོ་ནི། རྒྱུ་ཁམས་ཐ་དད་པ་དང་། རྐྱེན་མོས་པ་ཐད་
དད་པ་དང༌། ངེས་པར་སྒྲུབ་མི་སྒྲུབ་ཐ་དད་པ་དང༌། འབྲས་བུ་བྱང་ཆུབ་ཐ་
དད་པས་ཐེག་པ་གསུམ་གྱི་རིགས་ཐ་དད་པ་གསུམ་ཡོད་དེ། མདོ་སྡེ་རྒྱན་ལས།
ཁམས་རྣམས་དང་ནི་མོས་པ་དང༌། །ནས། རིགས་ཡོད་ཉིད་དུ་ངེས་པར་བརྗོད།།
ཅེས་གསུངས་སོ། །གཉིས་པ་ནི། སངས་རྒྱས་ཐོབ་བྱེད་ཀྱི་དགེ་བ་དང་ལྡན་པ་
དང་། ཡོན་ཏན་ཐམས་ཅད་ཚང་བའི་རྒྱུ་བྱེད་པ་དང༌། དོན་གཉིས་ཕུན་ཚོགས་
ཀྱི་རྒྱུ་བྱེད་པས་དོན་ཆེ་བ་དང༌། ལྷག་མེད་ཀྱི་ཚེ་ནའང་མི་ཟད་པའི་རྒྱུ་མཚན་
གྱིས་དེ་མཆོག་ཏུ་བསྒྲུབས་པ་སྟེ། རྒྱན་ལས། དེ་དགེ་ཁྱད་པར་འཕགས་པ་དང་།



430 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནས། རིགས་མཆོག་ཉིད་ཅེས་བརྗོད་པ་ཡིན། །ཞེས་གསུངས་སོ། །གསུམ་པ་ནི།
རང་བཞིན་དང་རྒྱས་རིགས་དང༌། རྟེན་དང་བརྟེན་པའི་ངོ་བོ་དང་། རྒྱུ་དང་
འབྲས་བུའི་དངོས་པོར་ཡོད་མེད་དང༌། ཡོན་ཏན་སྒྲོལ་ཞིང་འབྱུང་བས་རིགས་
ཞེས་པའི་སྒྲ་བཤད་དེ། རྒྱུན་ལས། རང་བཞིན་དང་ནི་རྒྱས་པ་དང། །སྒྲོལ་བའི་
དོན་དུ་ཤེས་པར་བྱ། །ཞེས་གསུངས་སོ། །བཞི་བ་ནི། སྦྱོར་བའི་སྔོན་རོལ་ནས་
སྙིང་རྗེ་ཆེ་བ་དང་། ཐེག་ཆེན་གྱི་ཆོས་ལ་མོས་པ་ད་ང། དཀའ་སྤྱད་ལ་བཟོད་པ་
ད་ང། ཕྱིན་དྲུག་གི་དགེ་བ་ལ་སྤྱོད་པ་སྟེ། སྦྱོར་བའི་སྔོན་དུ་སྙིང་རྗེ་དང་། །ནས།
རིགས་ཀྱི་རྟགས་སུ་ཤེས་པར་བྱ། །ཞེས་གསུངས་སོ། །ལྔ་བ་ནི། ངེས་པ་དང་།
མ་ངེས་པ་དང༌། རྐྱེན་གྱིས་མི་འཕྲོག་པ་དང༌། རྐྱེན་གྱིས་འཕྲོག་པའི་རིགས་ཏེ་
བཞི་དང་། དེ་ལ་ངེས་པ་དང་མི་འཕྲོག་པའི་རིགས་དོན་གཅིག་ཡིན་ཞིང་།
གཞན་གཉིས་ཀྱང་དོན་གཅིག་ཡིན་ཏེ། རྒྱན་ལས། རིགས་ནི་ངེས་དང་མ་ངེས་
དང༌། །དབྱེ་བ་འདི་ནི་རྣམ་པ་བཞི། །ཞེས་གསུངས་སོ། །དྲུག་པ་ནི། ཉོན་
མོངས་གོམས་ཤས་ཆེ་བ་དང་། སྡིག་གྲོགས་ཀྱིས་ཟིན་པ་དང་། ཆོས་སྒྲུབ་པའི་
མཐུན་རྐྱེན་གྱིས་འཕོངས་པ་དང༌། ཆོས་བྱེད་པ་ལ་དབང་མེད་པ་སྟེ། རྒྱན་ལས།
ཉོན་མོངས་གོམས་དང་གྲོགས་ངན་དང༌། །ནས། རྣམ་པ་བཞི་རུ་ཤེས་པར་བྱ། །
ཞེས་གསུངས་སོ། །བདུན་པ་ནི། ངན་སོང་དུ་སྐྱེ་ངེས་ཀྱི་ལས་བསགས་ཀྱང་དེར་
མྱུར་དུ་མི་འགྲོ་བ་དང༌། དེར་སྐྱེས་ཀྱང་མྱུར་དུ་ཐར་བ་དང༌། དེར་ཡང་སྡུག་
བསྔལ་ཤུགས་དྲག་མི་མྱོང་བ་དང་། དེའི་སྡུག་བསྔལ་ལ་སྐྱོ་བའི་རྐྱེན་གྱིས་དེར་
གནས་ཀྱི་སེམས་ཅན་སྨིན་པར་བྱེད་པ་སྟེ། རྒྱན་ལས། རིང་མོ་ཞིག་ན་ངན་སོང་
དུ། །ནས། སྐྱོ་བཅས་སེམས་ཅན་སྨིན་པར་བྱེད། །ཅེས་གསུངས་སོ། །བརྒྱད་པ་
ནི། གསེར་ཆེན་པོ་དེ་གསེར་མང་བ་དང་། འོད་གསལ་བ་དང་། དྲི་མ་མེད་པ་
དང་། ལས་སུ་རུང་བའི་གནས་ཡིན་པ་ལྟར། རིགས་ཀྱང་དགེ་བ་དཔག་མེད་ཀྱི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·431 .
གནས་ཡིན་པ་དང༌། ཡེ་ཤེས་ལྔའི་འོད་གསལ་བ་དང་། ཉོན་མོངས་པའི་དྲི་མ་
མེད་པ་དང༌། མངོན་ཤེས་སོགས་མཐུ་ཕུན་ཚོགས་ཀྱི་གནས་ཡིན་པ་སྟེ། རྒྱན་
ལས། གསེར་གྱི་རང་བཞིན་ཤེས་པར་བྱ། །ནས། མཐུ་རྣམས་ཀྱི་ཡང་གནས་
ཡིན་ནོ། །ཞེས་གསུངས་སོ། །
གཞན་ཡང་ཐེག་ཆེན་གྱི་རིགས་དེ་ཡོན་ཏན་ཕུན་ཚོགས་དང་ལྡན་ཏེ། རྒྱུའི་
ཡོན་ཏན་དེ་ལ་བརྟེན་ནས་ཐེག་ཆེན་ལ་མོས་པ་རྒྱ་ཆེ་བ་འབྱུང་བ་དང་། མཐར་
དོན་གཉིས་ཕུན་ཚོགས་འགྲུབ་པ་སྟེ་གཉིས་དང་ལྡན་ལ། འབྲས་བུའི་ཡོན་ཏན་
སྟོབས་སོགས་ཀྱི་ཡོན་ཏན་རྒྱ་ཆེ་བ་དང་དགའ་བདེ་རྒྱ་ཆེན་ཐོབ་པ་དང་། སྡུག་
བསྔལ་ཆེན་པོ་ཞི་བ་དང་། ། རང་གཞན་ལ་ཕན་བདེ་སྦྱིན་པའི་འབྲས་བུ་ཁྱད་
པར་ཅན་གྱི་འབྱུང་གནས་ཡིན་པ་སྟེ་བཞི་དང་ལྡན་ནོ། །ཇི་སྐད་དུ། རྒྱན་ལས།
ཟབ་ཅིང་རྒྱ་ཆེ་བཤད་པ་གཞན་ལ་ཕན་ཕྱིར་བསྟན་པའི་ཆོས་ཆེན་ལ། །བྱང་
ཆུབ་སེམས་དཔའ་རང་བཞིན་ཡོན་ཏན་ལྡན་ཏེ་རྒྱས་པའི་རིགས་ལས་ཤེས། །
ཞེས་དང༌། ཡོན་ཏན་ཤིན་ཏུ་རྒྱ་ཆེ་བྱང་ཆུབ་ཤིང་སྐྱེད་ཕྱིར། །ནས། རིགས་
མཆོག་དེ་ནི་རྩ་བ་བཟང་བོ་ལྟ་བུ་ཡིན། །ཞེས་གསུངས་པའི་ཕྱིར་རོ། །ཡང་ཉན་
ཐོས་ཀྱི་རིགས་ནི། ཉན་སའི་བར་སྡོམ་ལས། རང་བཞིན་དང་ནི་དེའི་རྣམ་
བཞག། རྟགས་རྣམས་དང་ནི་གང་ཟག་དང་། །དེ་དག་ཐམས་ཅད་མདོར་
བསྡུས་ཏེ། །རིགས་ཀྱི་སར་ནི་ཤེས་པར་བྱ། །ཞེས་པ་ལྟར་བཞི་ལས། དང་པོ་
རང་བཞིན་ནི། ལུས་ལས་ཁྱད་པར་འགྱུར་བ་དང༌། སྐྱེ་མཆེད་དྲུག་གིས་ཟིན་པ་
དང༌། ཆོས་ཉིད་ཀྱིས་ཐོབ་པ་དང་། ཐོག་མེད་ནས་བརྒྱུད་དེ་འོངས་པའི་ཁྱད་
པར་བཞི་དང་ལྡན་ཞིང་། ཉན་ཐོས་ཀྱི་བྱང་ཆུབ་དུ་འགྱུར་རུང་གི་ནུས་པའོ། །
ཁྱད་པར་དེ་བཞིའི་ཐ་མ་གནས་ནི་རིམ་བཞིན་གདགས་གཞི་དང༌། ཐོབ་ཚུལ་
དང་། རྒྱུན་གྱིས་ཁྱད་པར་ཡིན་ཞིང་། དང་པོའི་དོན་གསལ་བར་བཤད་པ་མི་



· 432 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྣང་བས་འཚོལ་དགོས་སོ། །གཉིས་པ་རྣམ་གཞག་ནི། ཕྲ་རག་ཀྱི་ཁྱད་པར་དང་
རྒྱུད་གཅིག་པའི་ཚུལ་དང་། རིགས་ཀྱི་ཉེས་པ་གསུམ་གྱིས་ཤེས་དགོས་ཏེ།
རིགས་དེ་ཐོས་སོགས་ཀྱིས་གསོས་མ་བཏབ་པའི་ཚེ་རྒྱུའི་ངོ་བོར་གནས་པས་ཕྲ་བ་
དང༌། དེས་གསོས་བཏབ་སྟེ་འབྲས་བུའི་ངོ་བོར་གྱུར་ཚེ་རགས་པ་དང༌། དེ་
གདགས་གཞི་སྐྱེ་མཆེད་དྲུག་གི་རྒྱུད་ལས་རྗེས་ལོགས་སུ་བཟུང་དུ་མེད་པས་རྒྱུད་་
གཅིག་ཏུ་གཏོགས་པ་དང་། དེ་ཐོག་མེད་ནས་ཡོད་ཀྱང་ཉེས་པ་བཞིས་ད་དུང་
མ་གྲོལ་བའོ། །ཉེས་པ་བཞི་ནི། མི་ཁོམ་པར་སྐྱེས་པ་དང་། བག་མེད་པ་དང་།
ལོག་པར་ཞུགས་པ་དང་། སྒྲིབ་པ་ཉེས་པ་བཞི་དང༌། ཐ་མ་ལ་རྣམ་སྨིན་དང་
ལས་དང་ཉོན་མོངས་པའི་སྒྲིབ་པ་གསུམ་ཡོད་དོ། །གསུམ་པ་རྟགས་ནི། ལུས་
སོགས་ལ་ཆགས་ཞེན་ཆུང་བ་དང་། འཁོར་བ་སྐྱོ་ཤས་ཆེ་བ་སོགས་སོ། །བཞི་བ་
དེ་ལ་གནས་པའི་གང་ཟག་ནི་ཉེར་གསུམ་སྟེ། རིགས་ལ་གནས་ལ་མ་ཞུགས་ཤིང་
ངེས་པར་མ་འབྱུང་བ་དང་། གནས་ལ་ཞུགས་ཤིང་ངེས་པར་མ་འབྱུང་བ་དང༌།
དེ་གསུམ་ཀ་ཡིན་པ་དང་། དབང་བོ་རྣོ་འབྲིང་རྟུལ་གསུམ་དང་། དུག་གསུམ་
སྤྱད་པ་གསུམ་དང་། ཁོམ་མི་ཁོམ་པར་སྐྱེས་པ་གཉིས་དང་། བག་ཡོད་མེད་
གཉིས་དང་། ལོག་པར་ཞུགས་མ་ཞུགས་གཉིས་དང་། སྒྲིབ་མ་སྒྲིབ་གཉིས་དང་།
ཐག་ཉེ་རིང་གཉིས་དང༌། ཡོངས་སུ་སྨིན་མ་སྨིན་གཉིས་དང་། རྣམ་པར་དག་མ་
དག་གཉིས་ཏེ་ཉེར་གསུམ་མོ། །དེ་ལ་མ་ཞུགས་པ་ནི། སྐྱེས་བུ་དམ་པ་ལ་བརྟེན་
པ་དང་དམ་པའི་ཆོས་ཉན་པ་སོགས་མ་བྱས་པ་དང༌། ཞུགས་ལ་ངེས་པར་
འབྱུང་མ་འབྱུང་ནི་འཕགས་ལམ་སོགས་ཐོབ་མ་ཐོབ་དང་། དེ་ནས་གསུམ་ནི་སྤྱི་
ལྟར་དང་། དེ་ནས་གསུམ་ནི་དེ་གསུམ་ཤས་ཆེ་བ་དང༌། དེ་ནས་བརྒྱད་ནི་སྔར་
བཤད་པའི་རིགས་ཀྱི་ཉེས་པ་བཞི་དང་དེའི་བཟློག་ཕྱོགས་བཞི་སྟེ་བརྒྱད་དང་།
ཐག་ཉེ་རིང་ནི་མྱང་འདས་ཐོབ་པ་ལ་ཉེ་རིང་དང༌། སྨིན་མ་སྨིན་ནི་ཚེ་འདིར་



ན་་་་
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 433 .
འཕགས་ལམ་ཐོབ་ནུས་མི་ནུས་དང་། རྣམ་པར་དག་མ་དག་ནི་མྱང་འདས་
མངོན་དུ་བྱས་མ་བྱས་གཉིས་སོ། །གཉིས་པ་རང་རྒྱལ་གྱི་རིགས་ཀྱི་ངོ་བོ་ནི་ཁྱད་
པར་གཞན་སྔར་དང་འདྲ་བ་ལ་རང་རྒྱལ་གྱི་བྱང་ཆུབ་ཏུ་འགྱུར་རུང་གི་ནུས་་་་་་
པའོ། རྟགས་ནི། རང་བཞིན་གྱིས་ཉོན་མོངས་ཆུང་ཞིང་འདུ་འཛིན་ལ་མི་དགའ་
བ་དང་། སྙིང་རྗེ་དམན་པས་སྙིང་ལས་ཆུང་ངུར་གནས་པ། ང་རྒྱལ་ཆེ་བས་སློབ་
དཔོན་གསང་ཞིང་རང་བཞིན་གྱི་དབང་བོ་འབྲིང་ཡིན་པའོ། །
དྲི་བ། རྒྱུད་བླ་མ་ལས་རྣམ་བཞག་རྣམ་པ་བཅུས་སེམས་ཀྱི་རང་
བཞིན་འོད་གསལ་བར་བསྟན་ཚུལ་གང་། །
ལན། དེ་ཉིད་ལས། ངོ་བོ་རྒྱུ་འབྲས་ལས་ལྡན་འཇུག་པ་དང༌། །གནས་
སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་དབྱེར་མེད་
ནི། །དོན་དམ་དབྱིངས་ཀྱི་དགོངས་དོན་ཡིན་ཤེས་བྱ། །ཞེས་གསུངས། ཁམས་
བདེ་གཤེགས་སྙིང་བོ་རྣམ་བཞག་རྣམ་པ་བཅུའི་སྒོ་ནས་ཤེས་དགོས་ཏེ། ངོ་བོའི་
དོན་དང་། དེ་བཞིན་དུ་རྒྱུའི་དང༌། འབྲས་བུའི་དང་། ལས་ཀྱི་དང་། ལྡན་
པའི་དང་། འཇུག་པའི་དང༌། གནས་སྐབས་ཀྱི་དང་། ཀུན་ཏུ་འགྲོ་བའི་དང༌།
རྟག་ཏུ་མི་འགྱུར་བའི་དང་། ཡོན་ཏན་དབྱེར་མེད་པའི་དོན་ཏེ་བཅུས་ཤེས་
དགོས་པའི་ཕྱིར། དེ་ལ་དང་པོ་ངོ་བོའི་དོན་ནི། དེ་ལ་ཆོས་སྐུ་ནི་བསམ་དོན་
འགྲུབ་པའི་མཐུ་དང་ལྡན་པས་ཡིད་བཞིན་གྱི་ནོར་བུ་དང་། དེ་བཞིན་ཉིད་ནི་
གཞན་དུ་མི་འགྱུར་བས་ནམ་མཁའ་དང་། རྒྱས་རིགས་ནི་སྙིང་རྗེའི་བརླན་གྱི་
རང་བཞིན་གྱིས་གནས་པས་ཆུ་དང་ཆོས་མཐུན་པའོ། །མཐུ་དང་གཞན་དུ་མི་
འགྱུར་དང་། །སོགས་སོ། །གཉིས་པ་རྒྱུ་ནི། ཁམས་སྦྱོང་བྱེད་ཀྱི་ཆོས་མོས་པ་
སོགས་བཞི་སྟེ། འདོད་ཆེན་པོའི་ཐེག་ཆེན་གྱི་ཆོས་ལ་ཁོང་ཁྲོ་བ་དང་། མུ་སྟེགས་
པའི་བདག་ལྟ་དང་། ཉན་ཐོས་ཀྱི་འཇིགས་སྲེད་དང་། རང་རྒྱལ་གྱི་བརྩེ་མེད་ཀྱི་



· 434，༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྒྲིབ་པ་བཞིའི་གཉེན་པོ། ཕ་ལྟ་བུའི་ཤེས་རབ་དང་། མངལ་ལྟ་བུའི་ཐུན་མོང་མ་
ཡིན་པའི་ཏིང་ངེ་འཛིན་དང༌། མ་མ་ལྟ་བུའི་སྙིང་རྗེ་བཞི་ལ་བྱེད་དོ། །འདོད་
ཆེན་མུ་སྟེགས་སོགས་སོ། །
གསུམ་པ་འབྲས་བུ་ནི། ཁམས་སྦྱངས་པའི་འབྲས་བུ་ཕར་ཕྱིན་བཞི་སྟེ།
འབྲས་བུ་ཆོས་སྐུ་དེ་ནི་རང་བཞིན་གྱིས་དག་པའི་ཆ་ནས་གཙང་བ་དང་།
གཉིས་སྣང་གི་སྤྲོས་པ་མཐའ་དག་ནི་ཞི་བའི་ཆ་ནས་བདག་དང་། མ་རིག་བག་
ཆགས་ཀྱི་ས་དང༌། ཟག་མེད་ཀྱི་ལས་ཀྱིས་བསྐྱེད་པའི་ཡིད་ལུས་རྒྱུ་དང་བཅས་
པ་ལོག་པའི་ཆ་ནས་བདེ་བ་དང་། འཁོར་འདས་བདེན་སྟོང་མཉམ་ཉིད་དུ་
རྟོགས་པའི་ཆ་ནས་རྟག་པའི་ཕ་རོལ་ཏུ་ཕྱིན་པའོ། །ཆོས་ཀྱི་སྐུ་ལ་སོགས་སོ། ། །
བཞི་བ་ལས་ནི། རིགས་ཡོད་པའི་བྱེད་ལས་འཁོར་བ་ལ་སྐྱོ་ཤས་དང༌།
མྱང་འདས་ལ་འདུན་པ་སྐྱེ་བ་སོགས་ཏེ། སྡུག་བསྔལ་ཡིད་འབྱུང་སོགས་སོ། །
ལྔ་བ་ལྡན་པ་ནི། རྒྱུའི་ཡོན་ཏན་བཞི་དང་འབྲས་བུའི་ཡོན་ཏན་བདུན་
དང་ལྡན་པ་སྟེ་སྔ་མ་བཞིན་ནོ། མོས་པ། ཤེས་རབ། ཏིང་ངེ་འཛིན་སྙིང་རྗེ་སྟེ་
བཞི་དང༌། ཕྱི་མ་བདུན་ནི། མངོན་ཤེས་དང་བོ་ལྔ་དང་། ཟག་ཟད་ཀྱི་མངོན་
ཤེས་དང་། སྤངས་པ་ཕུན་ཚོགས་ཏེ་བདུན་དང་། དེ་ལ་རྒྱུའི་ཡོན་ཏན་ནི་རྒྱ་
མཚོ་དང་ཆོས་མཐུན་ཞིང་། འབྲས་བུའི་ཡོན་ཏན་ནི་མར་མེ་དང་ཆོས་མཚུངས་
པ་ཡིན་ནོ། །རྒྱ་མཚོ་ཆེ་བཞིན་སོགས་སོ། །
དྲུག་པ་འཇུག་པ་ནི། སོ་སྐྱེ་དང༌། འཕགས་པ་སློབ་པ་དང་། སངས་
འཕགས་གསུམ་མམ། མ་དག་པ་དང་། མ་དག་དག་པ་དང་། ཤིན་ཏུ་རྣམ་དག་
གི་གནས་སྐབས་ཀུན་འབྱུང་བ་སྟེ། སོ་སོ་སྐྱེ་འཕགས་སོགས་སོ། །
བདུན་པ་གནས་སྐབས་ནི། དེ་དག་ཀྱང་ངོ་བོ་མི་འདྲ་བ་མེད་པར་གནས་
སྐབས་ཞམ་ཐ་དད་ཡིན་པ་སྟེ། ངོ་བོ་ཉིད་ལ་སོགས་སོ། ། ན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，435.
བརྒྱུད་པ་ཀུན་འགྲོ་ནི། རང་བཞིན་གཅིག་ཉིད་གནས་སྐབས་ཀུན་ཏུ་རྗེས་
སུ་འགྲོ་བ་སྟེ། ནམ་མཁས་རྣམ་རྟོག་མེད་བཞིན་དུ་སྣོད་མཐའ་དག་ལ་ཁྱབ་པ་
བཞིན་ནོ། །ཇི་ལྟར་རྟོག་མེད་སོགས་སོ། ། -
རྟག་ཏུ་མི་འགྱུར་བ་ནི། གནས་སྐབས་ཀུན་ཏུ་འགྲོ་ཡང་རང་བཞིན་གྱིས་
སྟོང་བའི་ཆ་གཞན་དུ་མི་འགྱུར་བ་སྟེ། 1:|: ཆུ་ཐམས་ཅད་རྒྱ་མཚོར་རོ་གཅིག་པ་
བཞིན་ནོ། །ཉེས་པ་གློ་བུར་སོགས་སོ། །
བཅུ་བ་ཡོན་ཏན་དབྱེར་མེད་ནི། ཤིན་ཏུ་རྣམ་དག་གི་དུས་སུ་ཐེག་པ་
གསུམ་གྱི་མཐར་ཐུག་གི་ཡོན་ཏན་དབྱེར་མེད་པ་སྟེ། རང་བཞིན་རྣམ་དག་
མཐར་ཐུག་པ་ནི་ཆོས་སྐུ་དང་། དེ་ཉིད་རྟོག་པ་མཐར་ཐུག་པ་ནི་དེ་བཞིན་
གཤེགས་པ་དང་། གློ་བུར་རྣམ་དག་མཐར་ཐུག་པ་ནི་མི་གནས་པའི་མྱང་འདས་
ཡིན་ལ། དེ་ཡང་ཉི་མའི་དཀྱིལ་འཁོར་དང་དེའི་འོད་ཟེར་ཐ་དད་མེད་པ་བཞིན་
ནོ། །གང་ཕྱིར་དེ་ནི་ཆོས་སྐུ་དེ་ནི་དེ་བཞིན་གཤེགས། །ནས། སངས་རྒྱས་ཉིད་
ལས་མ་གཏོགས་མྱ་ངན་འདས་པ་མེད། །ཅེས་སོ། །འདིས་ཉན་རང་ལ་མྱང་
འདས་མེད་པར་བསྟན་པ་མ་ཡིན་ཏེ། སངས་རྒྱས་ཀྱི་མྱང་འདས་མ་གཏོགས་
ཉན་རང་གི་རྣམ་གྲོལ་མཐར་ཐུག་མེད་པར་བསྟན་པ་ཡིན་པའི་ཕྱིར་ཏེ། འདིའི་
དོན་བསྡུར། དེས་ན་སངས་རྒྱས་མ་ཐོབ་པར། །ཞེས་སོགས་གསུངས་པའི་ཕྱིར་
རོ། །
དྲི་བ། རྒྱུད་བླ་མ་ལས་དཔེ་དོན་སོ་དྲུག་གི་སྒོ་ནས་གློ་བུར་བའི་དྲི་
མས་བསྒྲིབ་པ་བསྟན་ཚུལ་ཇི་ལྟར་ཡིན།
ལན། བསྒྲིབ་བྱ་སྒྲིབ་བྱེད་དང་ལྡན་ཚུལ། སྒྲིབ་བྱེད་དགུ་བསལ་བས་
བསྒྲུབ་བྱ་དགུ་མངོན་དུ་འགྱུར་ཚུལ། སྒྲིབ་བྱེད་ཀྱི་དཔེ་དོན། བསྒྲིབ་བྱའི་དཔེ་
དོན་བཤད་པ་དང་བཞི། དང་པོ་ལ། བསྟན་བཤད་གཉིས་ལས། དང་པོ་ནི། དེ་



· 436 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྟར་རྒྱལ་བའི་སོགས་སོ། །གཉིས་པ་ནི། སེམས་ཅན་ཐམས་ཅད་ཀྱི་རྒྱུད་ལ་
ཁམས་བདེ་གཤེགས་སྙིང་པོ་དྲི་མ་གློ་བུར་བའི་སྦུབས་སུ་ཚུད་པའི་ཚུལ་གྱིས་ཡོད་
པ་ད པེའི་སྒོ་ནས་ཤེས་པར་བྱ་སྟེ། དེ་ནི་དཔེར་ན། པདྨའི་ཁ་དོག་ངན་པའི་ནང་
ན་དེ་བཞིན་གཤེགས་པའི་སྐུ་བཞུགས་པ་ལ་སོགས་པ་བཞིན་ནོ། །ཇི་སྐད་དུ།
སངས་རྒྱས་པད་ངན་སྦྲང་རྩི་སྦྲང་མ་ལ། །སྤུན་ལ་སྙིང་བོ་མི་གཙང་ནང་ན་
གསེར། །ས་ལ་གཏེར་དང་མྱུག་སོགས་འབྲས་འབྱུང་དང་། །གོས་རུལ་ནང་ན་
རྒྱལ་བའི་སྐུ་དང་ནི། །བུད་མེད་ངན་པའི་ལྟོ་ན་མི་བདག་དང་། །ས་ལ་རིན་ཆེན་
གཟུགས་ཡོད་ཇི་ལྟ་བུར། །གློ་བུར་ཉོན་མོངས་དྲི་མས་བསྒྲིབས་པ་ཡི། །སེམས་
ཅན་རྣམས་ལ་དེ་བཞིན་ཁམས་འདི་གནས། །ཞེས་སོ། །
གཉིས་པ་ནི། ཁམས་དེ་ཉིད་སྒྲིབ་བྱེད་གློ་བུར་བའི་དྲི་མས་སྒྲིབ་ཚུལ་དེ་
ལྟར་ཡིན་ན། དེ་སྒྲིབ་བྱེད་དང་འབྲལ་བ་སྲིད་དམ། དེ་དང་བྲལ་ནས་ངོ་བོ་ཉིད་
སྐུར་འགྱུར་ཚུལ་ཇི་ལྟར་ཡིན་ཞེ་ན། དེ་ཉིད་དཔེ་དགུའི་སྒོ་ནས་རྒྱས་པར་བཤད་
པ་ལ། ཇི་ལྟར་མདོག་ལྡན་པདྨའི་ཁོང་གནས་པ། ། ཞེས་སོགས་གསུངས་ལ། དེ་
ཡང་སེམས་ཅན་ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་བོ་དེ་ཉིད་སྒྲིབ་་
བྱེད་དང་བྲལ་བ་ན་ངོ་བོ་ཉིད་སྐུར་འགྱུར་བ་ཡིན་ཏེ། དེ་བཞིན་གཤེགས་པས་
དེ་དག་གི་རྒྱུད་ལ་དྲི་མའི་སྦུབས་སུ་ཆུད་པའི་ཚུལ་གྱིས་ཡོད་པར་གཟིགས་ནས་་་
དེ་དང་བྲལ་བའི་ཐབས་བསྟན་ཅིང་། གདུལ་བྱས་དེ་ཉམས་སུ་བླངས་པར་དྲི་མ་
མ ཐའ་དག་དང་བྲལ་བའི་ངོ་བོ་ཉིད་སྐུ་ཐོབ་པར་འགྱུར་བ་ཡིན་པའི་ཕྱིར།
དཔེར་ན། པདྨའི་ཁ་དོག་ངན་པའི་ནང་ན་མཚན་དཔེས་སྤྲས་པའི་རྒྱལ་བའི་སྐུ་
ཡོད་པར་ལྷའི་མིག་གིས་མཐོང་ནས་སྒྲིབ་བྱེད་པདྨའི་འདབ་མ་བསལ་བ་ན་སྐུ་དེ་
ཉིད་མངོན་དུ་འགྱུར་བ་བཞིན་ནོ། །ཞེས་པ་ནི་དཔེ་དང་པོས་བཤད་ཚུལ་ཏེ་
འོག་མ་རྣམས་ཀྱང་འདིས་རིགས་འགྲོས་ཤེས་པར་བྱའོ། །མདོར་བསྡུ་ན། ཁམས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 437 .
དེ་ཉིད་སྒྲུབ་བྱེད་དགུ་བསལ་བས་སྒྲིབ་གཉིས་སངས་པའི་ངོ་བོ་སྐུར་འགྱུར་བ་་་་
ཡིན་ཏེ། དཔེར་ན། སྒྲིབ་བྱེད་ཀྱི་དཔེ་པདྨ། བུང་བ། སྤུན་པ། མི་གཙང་བ།
ས་ཆེན་པོ། འབྲས་ཤུན། གོས་རུལ། བུད་མེད་ཀྱི་མངལ། ས་ལས་བཅོས་པའི་
བླུག་རྐོང་རྣམས་བསལ་བ་ན། བསྒྲིབ་བྱའི་དཔེ་སངས་རྒྱས་ཀྱི་སྤྲུལ་སྐུ། སྦྲང་རྩི།
འབྲས་སྙིང་བོ། གསེར། གཏེར། ལྗོན་ཤིང་གི་མྱུ་གུ རིན་པོ་ཆེའི་སྐུ། འཁོར་
བསྒྱུར། གསེར་ལས་གྲུབ་པའི་སྐུ་གཟུགས་རྣམས་རིམ་བཞིན་མངོན་དུ་འགྱུར་བ་
ཡིན་པའི་ཕྱིར། པདྨ་སྲོག་ཆགས་བུང་བ་དང༌། །སྤུན་པ་དང་ནི་མི་གཙང་ས། །
འབྲས་ཤུན་གོས་རུལ་བུད་མེད་ཀྱི། །མངལ་དང་ས་ཡི་སྦུབས་ན་ཡང་། །སངས་
རྒྱས་སྦྲང་རྩི་སྙིང་བོ་བཞིན། །གསེར་བཞིན་གཏེར་བཞིན་ལྗོན་པ་བཞིན། །རིན་
ཆེན་སྐུ་དང་འཁོར་ལོ་ཡི། །བསྒྱུར་བ་བཞིན་དང་གསེར་གཟུགས་བཞིན། །ཞེས་
གསུམ་པ་ནི། སྒྲིབ་བྱེད་དཔེ་དགུ་ནི། གོང་གི་པདྨ་བུང་བ་སོགས་དགུ་
དང་། སྒྲིབ་བྱེད་དོན་དགུ་ནི་དུག་གསུམ་གྱི་བག་ཉལ་གསུམ་དང་། དེ་གསུམ་གྱི་
ཀུན་ལྡང་དྲག་པོ་གཅིག་དང༌། མ་རིག་བག་ཆགས་ཀྱི་ས་དང་། མཐོང་སྤང་སྒོམ་
སྤང་གཉིས་དང༌། མ་དག་ས་བདུན་གྱི་སྒྲིབ་པ་དང༌། དག་སའི་སྒྲིབ་པ་སྟེ་དགུ་
ལ་བྱེད་དོ། །ཆགས་དང་སྡང་དང་རྨོངས་དང་དེའི། །ཀུན་ལྡང་དྲག་དང་བག་
ཆགས་དང་། །མཐོང་སྒོམ་ལམ་སྤང་མ་དག་པའི། །དག་པའི་ས་ལ་བརྟེན་པ་ཡི། །
དྲི་མ་རྣམ་དགུ་པདྨ་ཡི། །སྦུབས་སུ་དཔེ་ནི་རབ་བསྟན་ཏེ། །སོགས་སོ། །
སྒྲིབ་བྱེད་ཀྱི་དཔེ་དོན་གཉིས་ཆོས་མཐུན་སྦྱོར་ཚུལ་ལ་འདོད་ཆགས་ཀྱི་བག་
ལ་ཉལ་ནི་པདྨ་ངན་པ་དང་འདྲ་སྟེ། ཐོག་མར་མངོན་དུ་གྱུར་ན་དགའ་བ་དང་
མཐར་མི་དགའ་བའི་རྒྱུ་ཡིན་པའི་ཕྱིར། ཇི་ལྟར་པདྨ་སོགས་སོ། །ཞེ་སྡང་གི་བག་
ལ་ཉལ་ནི་སྦྲང་མ་དང་འདྲ་སྟེ། བདེ་བ་ལ་རེག་པར་མི་གནས་པའི་རྒྱུ་ཡིན་པའི་



，438. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕྱིར། ཇི་ལྟར་སྲོག་ཆགས་སོགས་སོ། །གཏི་མུག་གི་བག་ལ་ཉལ་ནི། སྤུན་པ་དང་
འདྲ་སྟེ། སྙིང་བོ་མཐོང་བ་ལ་སིབ་པའི་ཕྱིར། ཇི་ལྟར་འབྲས་སོགས་སོ། །དེ་
གསུམ་གྱི་ཀུན་ལྡང་དྲག་པོ་ནི་མི་གཙང་བ་དང་འདྲ་སྟེ། བསྟེན་པར་མི་བཟོད་
པའི་ཕྱིར། ཇི་ལྟར་མི་གཙང་སོགས་སོ། །མ་རིག་བག་ཆགས་ཀྱི་ས་ནི་གཏེར་ལ་
སྒྲིབ་པའི་ས་དང་འདྲ་སྟེ། ཆོས་ཐམས་ཅད་མངོན་སུམ་དུ་མཐོང་བ་ལ་སྒྲིབ་པའི་
ཕྱིར། ཇི་ལྟར་ནོར་ནི་སོགས་སོ། །མཐོང་སྤང་ནི་མྱུ་གུ་སྐྱེས་མ་ཐག་ཏུ་འཇིག་
ངེས་ཀྱི་འབྲས་ཤུན་དང་འདྲ་སྟེ། མཐོང་ལམ་སྐྱེས་མ་ཐག་ཏུ་ཁྱོད་འཇིག་པའི་
ཕྱིར། ཇི་ལྟར་མྱུག་སོགས་སོ། །འཕགས་རྒྱུད་ཀྱི་སྒོམ་སྤང་ནི་སྙིང་བོ་ཟད་པའི་
གོས་རུལ་དང་འདྲ་སྟེ། འཇིག་ལྟའི་སྙིང་བོ་ཟད་པའི་སྤང་བྱ་ལྷག་མ་ཡིན་པའི་
ཕྱིར། འཕགས་པའི་ལམ་དང་སོགས་སོ། །མ་དག་ས་བདུན་གྱི་སྒྲིབ་པ་ནི།
བཙའ་བར་ཉེ་བའི་བུད་མེད་ཀྱི་མངལ་སྦུགས་དང་འདྲ་སྟེ། བསྒྲིབ་བྱ་ལ་རེ་ཞིག་
སྒྲིབ་ཀྱང་མྱུར་དུ་བསལ་བར་འགྱུར་བའི་ཕྱིར། ས་བདུན་ལ་བརྟེན་སོགས་སོ། །
དག་སའི་སྒྲིབ་པ་ནི་ས་འདམ་གྱིས་ཅུང་ཟད་གོས་པ་དང་འདྲ་སྟེ། བསྲབ་པས་
བསྒྲིབ་བྱ་ལ་ཅུང་ཟད་ཙམ་སྒྲིབ་པའི་ཕྱིར། ས་གསུམ་རྗེས་འབྲེལ་སོགས་སོ། །
དེ་རྣམས་ཀྱིས་གང་གི་རིགས་ལ་ཇི་ལྟར་སྒྲིབ་ཅེ་ན། དང་པོ་བཞིས་སོ་སྐྱེའི་
རིགས་ལ་སྒྲིབ། དེ་བཞིན་དུ་མ་རིག་བག་ཆགས་ཀྱི་སས་ཉན་རང་དགྲ་བཅོམ་པ་
དང་། མཐོང་སྒོམ་གྱི་སྤང་བྱ་གཉིས་ཀྱིས་སློབ་པ་འཕགས་པ་དང་། ཐ་མ་གཉིས་
ཀྱིས་བྱང་སེམས་ཀྱི་རྒྱུད་ཀྱི་རིགས་སྒྲིབ་པ་ཡིན་ཏེ། དྲི་འདི་དག་གིས་བྱིས་རྣམས་
དང་། །དགྲ་བཅོམ་སློབ་དང་བློ་ལྡན་རྣམས། །རིམ་བཞིན་བཞི་དང་གཅིག་དང་
ནི། །གཉིས་དང་གཉིས་ཀྱིས་མ་དག་ཉིད། །ཅེས་སོ། །སྒྲིབ་བྱེད་དོན་དགུའི་དང་
བོ་བཞི་ལ་ཉོན་མོངས་ཀྱི་སྤྱོད་པ་བརྒྱད་ཁྲི་བཞི་སྟོང་བསྡུས་མ་བསྡུས་དང་། ལྔ་
བ་དང་ཤེས་སྒྲིབ་ཕྱོགས་ཀྱི་མ་རིག་པའི་རྟེན་འབྲེལ་གཉིས་ལ་མུ་བཞི་ཡོད་མེད་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
439.
དང་། ཐ་མ་བཞི་རེ་རེ་ལ་ཀུན་རྨོངས་ཉེར་གཉིས་དང་གནས་ངན་ལེན་བཅུ་
གཅིག་གི་ནང་ན་དུ་ཞིག་ཡོད་པ་སོགས་སྤྲོ་སླའོ། ། །
བཞི་བ་ནི། བསྒྲིབ་བྱའི་དཔེ་དགུ་ནི། སྔར་བཤད་པ་ལྟར་གྱིས་སངས་རྒྱས་
སྦྲང་རྩི་དགུ་སོགས་དང་། བསྒྲུབ་བྱའི་དོན་དགུ་ནི། རྟོགས་པ་ཆོས་སྐུ་དང༌།
ངེས་དོན་གྱི་གསུང་དང་། དྲང་དོན་གྱི་གསུང་དང༌། དེ་བཞིན་ཉིད་དང་།
རིགས་གཉིས་དང༌། ངོ་བོ་ཉིད་སྐུ་དང་། ལོངས་སྐུ་དང་། སྤྲུལ་སྐུ་སྟེ་དགུ་ལ་
བྱེད་དོ། །བསྒྲིབ་བྱའི་དོན་དགུ་བོ་དེ་ཆོས་སྐུའི་སྒྲ་དང་དེ་བཞིན་ཉིད་ཀྱི་སྒྲ་དང༌།
རིགས་ཀྱི་སྒྲས་བསྟན་པའི་རང་བཞིན་གསུམ་དུ་བསྡུས་པ་ཡིན་ཏེ། ཆོས་སྐུ། དེ་
བཞིན་ཉིད། རིགས་གསུམ་གྱིས་རིམ་བཞིན་གསུམ་དང༌། གཅིག་དང་། ལྔ་
བསྡུས་ཤིང་། དཔེ་ཡང་རིམ་བཞིན་སངས་རྒྱས་ཀྱི་སྐུ་སོགས་གསུམ་དང་།
གསེར་གྱི་དཔེ་དང༌། གཏེར་སོགས་ལྷག་མ་ལྔས་མཚོན་ནས་ཤེས་པར་བྱ་བ་ཡིན་
པའི་ཕྱིར། རང་བཞིན་གསུམ་གྱིས་བསྡུས་ཕྱིར་ཁམས། །སངས་རྒྱས་སོགས་དང་
ཆོས་མཚུངས་སོ། །འདི་ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་
ཀྱང་སྟེ། །དེ་ནི་དཔེ་གསུམ་གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །
ཞེས་སོ། །ཆོས་སྐུའི་སྒྲས་བསྟན་པའི་རང་བཞིན་ལ་རྟོགས་པ་ཆོས་སྐུ་དང་།
བསྟན་པ་ཆོས་སྐུའི་འཕྲིན་ལས་འཇུག་རུང་གི་རང་བཞིན་གཉིས་དང་། ཕྱི་མ་
ངེས་དོན་སྟོན་པའི་གསུང་དང་། དྲང་དོན་སྟོན་པའི་གསུང་གི་འཕྲིན་ལས་
འཇུག་རུང་གི་རང་བཞིན་གཉིས་ཡོད་དེ། ཆོས་སྐུ་རྣམ་གཉིས་སོགས་སོ། །
བསྒྲིབ་བྱའི་དཔེ་དོན་གཉིས་ཆོས་མཐུན་སྦྱར་ཚུལ་ལ། རྟོགས་པ་ཆོས་སྐུ་ནི་
སངས་རྒྱས་དང་འདྲ་སྟེ། འཇིག་རྟེན་ན་དཔེ་མེད་པའི་ཕྱིར། འཇིག་རྟེན་འདས་
ཕྱིར་སོགས་སོ། །ངེས་དོན་གྱི་གསུང་ནི་སྦྲང་རྩི་དང་འདྲ་སྟེ། བརྗོད་དོན་བདེན་
གྲུབ་བཀག་ཙམ་དུ་རོ་གཅིག་པའི་ཕྲ་མོ་ཟབ་མོའི་སོགས་སོ། །དྲང་དོན་གྱི་



• 440 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུང་ནི་འབྲུའི་སྙིང་བོ་དང་འདྲ་སྟེ། བརྗོད་དོན་སྣ་ཚོགས་སྟོན་པའི་ཕྱིར།
རྣམ་པ་སྣ་ཚོགས་སོགས་སོ། དེ་བཞིན་ཉིད་ནི་གསེར་དང་འདྲ་སྟེ། ངོ་བོ་ངན་
པར་མི་འགྱུར་བའི་ཕྱིར། རང་བཞིན་འགྱུར་བ་སོགས་སོ། །རང་བཞིན་གནས་
རིགས་ནི་གཏེར་དང་འདྲ་སྟེ། འབད་པས་མ་བསྒྲུབས་པར་ཡོད་པའི་ཕྱིར། རྒྱས་
རིགས་ནི་བསྐྱེད་ཤིང་དང་འདྲ་སྟེ། འབད་པས་བསྒྲུབས་པའི་ཕྱིར། གཏེར་དང་
འབྲས་བུའི་སོགས་སོ། །ངོ་བོ་ཉིད་སྐུ་ནི་རང་བྱུང་གི་རིན་པོ་ཆེའི་སྐུ་དང་འདྲ་སྟེ།
རྩོལ་བས་གསར་དུ་མ་བཅོས་ཤིང་ཡོན་ཏན་ཕུན་ཚོགས་ཀྱི་རྟེན་ཡིན་པའི་ཕྱིར།
ངོ་བོ་ཉིད་སྐུ་སོགས་སོ། །ལོངས་སྐུ་ནི་འཁོར་བསྒྱུར་དང་འདྲ་སྟེ། ཐེག་ཆེན་གྱི་
ཆོས་ཀྱི་རྒྱལ་སྲིད་ལ་རྫོགས་པར་ལོངས་སྤྱོད་པའི་ཕྱིར། ཆོས་ཆེན་རྒྱལ་སྲིད་
སོགས་སོ། །མཆོག་གི་སྤྲུལ་སྐུ་ནི་རིན་པོ་ཆེ་ལས་བྱས་པའི་གཟུགས་བརྙན་དང་
འདྲ་སྟེ། ལོངས་སྐུའི་གཟུགས་བརྙན་ཡིན་པའི་ཕྱིར། གཟུགས་བརྙན་གྱིས་ནི་
སོགས་སོ། །
དྲི་བ། རིག་གནས་ཁྲིད་ཚུལ་སོགས་ཉམས་སུ་ལེན་ཚུལ་དགུ་གང།
ལན། དང་པོ་རིགས་ནས་འཁྲིད་ཚུལ་ནི། ཐོག་མར་ཐེག་པ་ཆེ་ཆུང་གི་
ཆོས་རྣམས་བསྟན་ནས་དེའི་དོན་ལ་འཁྲིད་པ་ན་དབང་བོའི་རིམ་པ་རྟོགས་པར་
འགྱུར་ལ། དེ་ནས་དེའི་བློ་ཚོད་དང་བསྟུན་པར་སྐྱེས་བུ་གསུམ་གྱི་རིམ་པའི་སྒོ་
ནས་འཁྲིད་པ་སྟེ། རྒྱས་པར་རྣམ་བཤད་སོགས་སུ་བལྟ་བར་བྱའོ། །
གཉིས་པ་རིགས་སད་པའི་ཐབས་ནི། དགེ་བའི་བཤེས་གཉེན་ལ་བརྟེན་པ་
དང་། དམ་པའི་ཆོས་ཉན་པ་དང༌། དེའི་དོན་ཚུལ་བཞིན་དུ་ཡིད་ལ་བྱེད་པ་
དང་། ལྷག་པར་རིགས་བསགས་སྦྱངས་ཀྱི་ཁྱད་པར་དུ་བྱས་པར་གསུངས་པས་
དེ་ཉིད་ལ་སྒོ་དུ་མ་ནས་འབ ད་པ་རྣམས་སོ། །
གསུམ་པ་རིགས་སད་པའི་རྟགས་ནི། དེ་ལྟར་བྱས་པས་འཁོར་བའི་ཉེས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，441 .
དམིགས་དང་ཐར་བའི་ཕན་ཡོན་ཐོས་པ་དང་སེམས་པ་ན་ལུས་ཀྱི་བ་སྤུ་གཡོ་་་་་
ཞིང༌། མིག་ནས་མཆི་མ་འབྱིན་པ་སོགས་ཐ་སྙད་ཁྱད་པར་ཅན་གྱི་རྟགས་ལས་
ཐེག་དམན་གྱི་རིགས་སད་པར་དཔོག་ཅིང༌། སེམས་བསྐྱེད་བའི་སྔ་རོལ་ནས།
སྙིང་རྗེ་ཆེན་པོ་སྒོམ་པ་ལ་དགའ་བ་དང། སྦྱིན་པ་རྒྱ་ཆེན་པོ་གཏོང་བ་དང།
ཚུལ་ཁྲིམས་རྒྱ་ཆེན་པོ་བསྲུང་བ་ལ་དགའ་བ་སོགས་ཐེག་ཆེན་གྱི་རྒྱ་ཆེ་བའི་ཆོས་་་
ལ་མོས་པ་བརྟན་པོ་རྙེད་ཅིང་། དེ་དག་ཐོས་པ་ན་ངོ་མཚར་བས་དྲངས་པའི་
མཆི་མ་འཁྲུགས་པ་སོགས་ཀྱི་རྟགས་ལས་ཐེག་ཆེན་རིགས་སད་པར་དཔོག་པ་་་་་
ཡིན་ནོ། །།
བཞི་བ་ཕན་ཡོན་ནི། བྱང་ཆུབ་དོན་གཉེར་ཆེ་ཞིང་། བརྩོན་འགྲུས་བརྟན་
པ་དང་། སྒྲུབ་པ་ལ་ནན་ཏན་བྱེད་པ་ལ་སོགས་པའོ། །
ལྔ་བ་མཚན་ཉིད་ནི། རང་གི་ཐོབ་བྱའི་ངོ་བོ་ཉིད་སྐུར་འགྱུར་རུང་གི་ཆོས་
ཉིད་དེ། རང་བཞིན་གནས་རིགས་ཀྱི་མཚན་ཉིད། ཐོས་སོགས་ཀྱིས་གསོས་
བཏབ་པའི་རང་གི་ཐོབ་བྱའི་སངས་རྒྱས་སུ་འགྱུར་རུང་གི་དངོས་པོ་དེ། རྒྱས་
འགྱུར་གྱི་རིགས་ཀྱི་མཚན་ཉིད། །
དྲུག་པ་དབྱེ་བ་ནི། དང་པོ་ལ་ལམ་དུ་ཞུགས་མ་ཞུགས་ཀྱི་གཉིས་དང་།
ཞུགས་པ་ལ་ཐེག་པ་གསུམ་གྱི་རིགས་གསུམ་ཡོད། གཉིས་པ་ལ། ཡེ་ཤེས་ཆོས་སྐུ་
དང༌། གཟུགས་སྐུར་འགྱུར་རུང་གི་གཉིས་དང་། ཕྱི་མ་ལའང་ལོངས་སྤྲུལ་གྱི་
དབྱེ་བས་གཉིས་ཡོད། ཡང་ཐེག་པ་གསུམ་གྱི་རིག་གསུམ་དང་། ངེས་པའི་
རིགས་དང༌། མ་ངེས་པའི་རིགས་དང་། གནས་སྐབས་ཀྱི་རིགས་ཆད་རྣམས་
ཡོད། འདིར་བསྟན་རང་བཞིན་གནས་རིགས་ལ། བརྟེན་པའི་ཆོས་སྒྲུབ་པ་བཅུ་
གསུམ་གྱི་དབྱེ་བས་བཅུ་གསུམ་ཡོད། །
བདུན་པ་ས་མཚམས་ནི། རིགས་ཙམ་ཞིག་ནི་ལམ་མ་ཞུགས་ནས་རྒྱུན་



·442 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཐའི་བར་དང་། ཐེག་ཆེན་སྒྲུབ་པའི་རྟེན་རང་བཞིན་གནས་རིགས་ནི་བྱང་
སེམས་ཚོགས་ལམ་ནས་རྒྱུན་མཐའི་བར་དུ་ཡོད། འདིར་བསྟན་གཙོ་བོའི་དེ་ནི་
བྱང་སེམས་སྦྱོར་ལམ་ནས་རྒྱུན་མཐའི་བར་དུ་ཡོད། འདིར་བསྟན་གཙོ་བོའི་
རིགས་བཅུ་གསུམ་གྱི་དང་པོ་དགུའི་ས་མཚམས་ཤེས་སླ་ཞིང་། ཤེས་རབ་སྙིང་
བརྩེའི་སྒྲུབ་པའི་རྟེན་ནི་ས་བརྒྱད་པ་ནས་དང༌། ཐུན་མོང་མ་ཡིན་པའི་སྒྲུབ་
པའི་རྟེན་ནི་ས་དགུ་བ་ནས་དང་། ཐ་མ་གཉིས་ཀྱི་རྟེན་ནི་ས་བཅུ་བ་ནས་ཐོབ་
བོ། ། །
བརྒྱད་པ་མིང་གི་རྣམ་གྲངས་ནི། བྱང་ས་ལས། རིགས་དེ་ལ་གཞི་ཞེས་ཀྱང་
བྱ། བྱང་ཆེན་པོ་ཞེས་ཀྱང་བྱ། རྒྱུ་དང༌། རྟེན་དང་། ཉེ་བར་གནས་པ་དང་།
ས་བོན་དུ་འགྲོ་བ་དང་། གནས་ཞེས་ཀྱང་བྱ། ཞེས་གསུངས་པ་ལྟར་རོ། །
དགུ་བ་སྒྲ་བཤད་ནི། དེའི་སྐད་དོད་གོ་ཏྲའི་གོ་གུ་ཎ་བྱས་པས་ཡོན་ཏན་
དང་། ཏྲ་ཏཱ་ར་བྱས་པས་སྒྲོལ་བ་སྟེ། ཡོན་ཏན་སྒྲོལ་བའམ་འབྱུང་བས་ན་རིགས་
ཞེས་བྱ་ཞིང་། གཞན་ཡང་། སས་བསྡུས་པ་སྤྱོད་པས་ན་རིགས་དང་། ཕྱོགས་ན་
གནས་པ་སྐྱོབ་པས་ན་རིགས་ཞེས་བརྗོད་ལ་དེ་དག་གི་སྒྲུབ་བྱེད་ཡིག་ཆ་ལྟར་རོ། །
སྤོང་གཉེན་གྱི་སྐོར།
དྲི་བ། སྤོང་བའི་གཉེན་པོས་ངོས་སྐལ་གྱི་སྤང་བྱ་སྤོང་ཚུལ་གང་། །
ལན། གཉེན་པོ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང་།
རང་གི་ངོས་སྐལ་གྱི་སྤང་བྱ་འགག་པ་ལ་མངོན་དུ་ཕྱོགས་པ་དུས་མཉམ། བར་
ཆད་མེད་ལམ་སྐྱེས་ཟིན་པ་དང་རང་གི་ངོས་སྐལ་གྱི་སྤང་བྱ་འགག་ཟིན་པ་དུས་་་
མཉམ་པའི་ཕྱིར། དཔེར་ན། སྣང་བ་དང་མུན་པ་བཞིན། ཀུན་བཏུས་ལས།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
443 .
གནས་ངན་ལེན་གྱི་རྣམ་པ་གང་གི་གཉེན་པོའི་རྣམ་པ་གང་ཡིན་པ་དང་གནས་་་་
ངན་ལེན་གྱི་རྣམ་པ་སྐྱེས་པ་དང་འགག་པ་མཉམ་པ་སྟེ། དཔེར་ན། སྣང་བ་དང་
མུན་པ་དག་འབྱུང་བ་དང་འགག་པ་མཉམ་པ་བཞིན་ནོ། །ཞེས་གསུངས་པའི་
ཕྱིར། བར་ཆད་མེད་ལམ་གྱིས་རང་གི་ངོས་སྐལ་གྱི་དུས་གསུམ་གྱི་སྒྲིབ་པ་སོགས་
ཐམས་ཅད་སྤོང་ཚུལ་མི་གཅིག་ཀྱང་སྤོང་བར་བྱེད་དེ། རང་གི་ངོས་སྐལ་གྱི་དེ་
རང་དུས་ན་འདས་ཟིན་བུམ་པ་བཅོམ་པ་ལྟར་མི་བྱེད་ཀྱང་ས་བོན་དང་དམིགས་
པ་ཅི་རིགས་ཀྱི་སྤོང་། རང་གི་ངོས་སྐལ་གྱི་དེ་རང་དུས་ན་མ་སྐྱེས་པ་མདུན་ནས་
ཕུལ་བ་ལྟར་མི་སྤོང་ཡང་དེའི་ས་བོན་ཐམས་ཅད་སྤོང་བས་སྐྱེ་མི་རུང་དུ་བྱས་་་་་
ནས་སྤོང་། རང་གི་ངོས་སྐལ་གྱི་དེ་རང་དང་དུས་མཉམ་པ་བྱེ་བྲག་སྨྲ་བ་ལྟར་
དུས་མཉམ་དུ་འགག་པས་མི་སྤོང་ཀྱང་རང་སྐྱེས་ཟིན་པ་དང་ཁོ་འགག་ཟིན་པའི་
ཚུལ་གྱིས་སྤོང་བའི་ཕྱིར་རོ། །འདིར་བཤད་པ་ནི་དངོས་གཉེན་སྐྱེ་བ་ལ་མངོན་
དུ་ཕྱོགས་པ་དང༌། དེའི་སྤང་བྱ་འགག་པ་ལ་མངོན་དུ་ཕྱོགས་པའི་ཚུལ་གྱིས་
སྤོང་བར་བཤད་པས། དེ་སྐྱེ་འགྱུར་གྱི་སྤོང་ལུགས་ཡིན། སྤང་གཉེན་གཉིས་ཅིག་
ཆར་མཛོ་སྤྲེལ་གཡང་ལ་ལྷུང་བ་ལྟར་འགག་པ་ནི་འགག་འགྱུར་གྱི་སྤོང་ལུགས་་་་
ཡིན་ནོ། །
སྐབས་འདིར་ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་དེ་རྐུན་པོ་
ཕྱུང་བ་དང་སྒོ་འཕར་བཅད་པ་གཉིས་ཀ་དང་དཔེ་དོན་སྦྱར་བའི་ལམ་ཡིན་ཏེ།
ཡིག་ཆར། རྒྱན་སྣང་ལས། དེའི་འོག་ཏུ་ནི་འཇིག་རྟེན་ལས་འདས་པའི་མཐོང་
ལམ་དང་སྒོམ་པའི་ལམ་དག་གིའོ། །དེའི་འོག་ཏུ་དེ་དག་སྐྱེས་པའི་སྟོབས་ཀྱིས་
རྐུན་པོ་བྱུང་བ་དང་སྒོ་འཕར་བཅད་པ་དང་འདྲ་བ། ཞེས་པའི་ལུང་དོན་མི་
འཐད་པར་ཐལ། མཐོང་ལམ་དང་སྒོམ་ལམ་དེ་དག་གསར་དུ་སྐྱེས་པའི་སྟོབས་
ཀྱིས་ངོས་སྐལ་གྱི་སྤང་བྱ་རྐུན་པོ་བྱུང་བ་དང་སྒོ་འཕར་བཅད་པ་ལྟ་བུའི་བར་་་་་



，444. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆད་མེད་ལམ་རེ་མེད་པའི་ཕྱིར་ཏེ། མཐོང་ལམ་གྱི་དེ་མེད་པའི་ཕྱིར་ཏེ། དམ་
བཅའ་འཐད་པའི་ཕྱིར། འདོད་མི་ནུས། ཞེས་གསུངས་པའི་ཕྱིར་ཟེར་བ་ལ། ཁ་
ཅིག་དེ་ནི་མི་འཐད་དེ། སྒོ་འཕར་བཅད་པ་རྣམ་གྲོལ་ལམ་ལ་སྦྱོར་དགོས་པའི་
ཕྱིར་ཏེ། ཡིག་ཆ་སྐབས་བརྒྱད་པ་ལས། དེ་ཁོ་ན་རེ། དེ་ལྟར་མི་འཐད་པར་ཐལ།
སྒོ་འཕར་བཅད་པ་རྣམ་གྲོལ་ལམ་གྱི་དུས་ལ་སྦྱར་མི་རིགས་པའི་ཕྱིར་ཏེ། དེ་
རྣམ་གྲོལ་ལམ་གྱིས་སྤང་བྱའི་གཉེན་པོ་བྱེད་ཚུལ་སྦྱོར་མི་རིགས་པའི་ཕྱིར་ན་མ་་་་
ཁྱབ། ཅེས་སོགས་གསུངས་ལ། སྐབས་བཞི་པའི་མཐའ་དཔྱོད་ལས་ཀྱང་། རྐུན་
པོ་འབྱིན་མཁན་སྤོང་གཉེན་དང་། སྒོ་འཕར་བཅད་མཁན་གཞི་གཉེན་ལ་སྦྱར་
བས་སོ། །ཞེས་ཟེར་བས་དཔྱད་དགོས་ལ་འདིའི་ཟུར་ཙམ་གོང་དུའང་བཤད་དོ། །
ཡང་སྐབས་འདིར་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། གཞན་རྒྱུད་ཀྱི་དེ་
དམིགས་པའི་སྒོ་ནས་སྤོང་ཞེས་པ། དཔེར་ན། འདོད་ཉོན་དང་པོ་ལྟ་བུ་དེ་ལ་
དམིགས་པའི་འདོད་ཉོན་དང་པོ་སྤོང་བས་འཇོག་པ་སོགས་རང་དང་ཕྲ་རགས་་་
མཚུངས་པའི་དེ་སྤོང་བས་དང་། མཛོད་འགྲེལ་ལས། གཟུགས་ཐམས་ཅད་དང་
ཉོན་མོངས་པ་ཅན་མ་ཡིན་པའི་ཆོས་ནི་ཞེས་སོགས་བྱེ་སྨྲ་ལས་གོང་མས་མི་ ་་་་་་་
འདོད་དེ། འཕངས་འབྲས་སོགས་ལྷག་མེད་ཀྱི་ཚེ་སྤུངས་པའི་ཕྱིར། ཞེས་
གསུངས་ལ། མཁས་དབང་འགའ་ཞིག་གི་གསུངས་ལས། དེ་མི་འཐད་དེ། །རྣལ་
འབྱོར་སྤྱོད་པའི་ས་ལས། ཐར་བ་དེ་ཡང་རྣམ་པ་གཉིས་སུ་བསྟན་ཏེ། ཉོན་
མོངས་པ་ལས་ཐར་བ་དང་། དངོས་པོ་ལས་ཐར་བའོ། །ཉོན་མོངས་པ་ལས་ཐར་
བ་ནི། ས་བོན་ཐམས་ཅད་ལེགས་པར་བསྩལ་བས། ཉོན་མོངས་པ་ཐམས་ཅད་
ཡོངས་སུ་ཟད་པའི་ཕྱིར་རོ། །དངོས་པོ་ལས་ཐར་བ་ནི་དེ་ཉིད་ལ་ཀུན་ནས་ཉོན་
མོངས་པ་མེད་པའི་ཕྱིར་ཏེ། དགེ་སློང་དག་མིག་ལ་འདུན་པའི་འདོད་ཆགས་
གང་ཡིན་པ་དེ་སྤང་ན། དེ་ལྟ་བུས་ཁྱེད་ཀྱིས་མིག་དེ་སྤོང་བར་འགྱུར་རོ། །ཞེས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，445.
མདོ་ལས་འབྱུང་བའི་ཚིག་ལྟ་བུའོ། །ཞེས་དང༌། ཕྱིར་མི་འོང་གིས་ཡན་ལག་དུ་
ཞིག་སྤོང་ཞེ་ན། འདོད་པ་ན་སྤྱོད་པ་ཐམས་ཅད་དོ། །དགྲ་བཅོམ་པའི་ཡན་ལག་
དུ་ཞིག་སྤངས་ཞེ་ན། ཁམས་གསུམ་ན་སྤྱོད་པ་ཐམས་ཅད་དོ། །ཞེས་གསུངས་
པས། འདུན་པའི་འདོད་ཆགས་དང་བྲལ་བའི་ཚུལ་གྱིས་སྤོང་ཚུལ་གོང་མས་མི་
འདོད་པར་གསུངས་པ་མི་འཐད་དོ། །འཕངས་འབྲས་རྣམས་སྲེད་སོགས་ཀྱི་
རྗེས་སུ་སྤངས་པར་གསུངས་པ་ནི། ལས་ཉོན་གྱི་དབང་གིས་སྐྱེ་བ་ལེན་པའི་དགྲ་
བཅོམ་པ་ལྟ་བུར་རང་རྒྱུད་ཀྱི་འཕངས་འབྲས་རྣམས་སྲེད་སོགས་ཀྱི་རྗེས་སུ་་་་་་
སྤངས་པར་གསུངས་པ་མ་གཏོགས་རྒྱུད་གཞན་དང་ཁམས་གཞན་གྱི་འཁོར་བ་་་་
རྣམས་སྤོང་ཚུལ་ནི་མིག་སོགས་འདུན་པའི་འདོད་ཆགས་དང་བྲལ་བའི་ཚུལ་་་་་་
གྱིས་སྤོང་དགོས་པར་མདོ་དང་ས་སྡེར་ལན་དུ་མར་གསུངས་པ་ལྟར་འདོད་ན་་་་
སྐབས་འདིའི་ཡིག་ཆར། རང་རྒྱུད་ཀྱི་དེ་ཐོབ་པ་ཆད་པའི་ཚུལ་གྱིས་དང་།
གཞན་རྒྱུད་ཀྱི་དེ་དམིགས་པའི་སྒོ་ནས་སྤོང་བར་གོང་འོག་གི་མཁས་པ་ཀུན་་་་་་
མཐུན་པའི་ཕྱིར། ཞེས་གསུངས་པ་དང་ཤིན་ཏུ་མཐུན་པའི་ཕྱིར། དེས་ན་རྒྱུད་
གཞན་གྱི་འདོད་ཉོན་དང་པོ་སྤོང་ཚུལ་ནི་དེ་ལ་དམིགས་པའི་ཉོན་མོངས་སྤོང་་་
བས་དེ་སྤོང་བར་གཞུང་དེ་དག་གིས་གྲུབ་ཅིང་དེ་འདོད་ཉོན་དང་པོ་སྤངས་ཚེ་་་
སྤོང་བར་ཁས་ལེན་ན། དེ་འདྲའི་འདོད་ཉོན་དང་པོ་ལ་དམིགས་པའི་འདོད་
ཉོན་དགུ་བ་མེད་པར་ཁས་བླང་དགོས་ཏེ། དེ་ཡུལ་གྱི་སྒོ་ནས་ཐ་སྙད་བཏགས་
པར་ཁས་ལེན་དགོས་པའི་ཕྱིར། དེས་ན་མཛོད་ལས། དང་པོའི་རྣམ་པ་སྤང་
ཀྱང་དེའི། །ཡུལ་ཅན་དྲི་མ་ལྷག་རྣམས་ཀྱིས། །ཞེས་གསུངས་ཀྱང་། དེ་ཙམ་ཞིག་
མཐུན་མི་དགོས་ཏེ། མཛོད་དང་མི་འདྲ་བ། དཔེར་ན། ཉོན་མོངས་ཅན་མ་
ཡིན་པའི་གཟུགས་སོགས་ཟག་བཅས་གཞན་ཐམས་ཅད་དེ་ལ་དམིགས་པའི་ཉོན་
མོངས་སྤངས་པས་དེ་སྤངས་མི་དགོས་པ་ཤེས་སྒྲིབ་ཕྲ་རགས་དང་སྡུག་ཀུན་ཕྲ་མོ་



• 446 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ལྟ་བུ་མཐའ་ཡས་སོ། །ཞེས་བཤད་པས་དཔྱོད་དགོས་ལ། གཟུར་གནས་མཁྱེན་
སྤྱན་ཡངས་པ་རྣམས་ལ་དཔྱད་གཞིར་བཀོད་པ་ཡིན་ནོ། །
དགོངས་ལྡེམ་དགོངས་ཀྱི་སྐོར།
དྲི་བ། དགོངས་ལྡེམ་དགོངས་གཉིས་ཀྱི་མདོའི་མཚན་ཉིད་དང་
དབྱེ་བ་སོགས་ཇི་ལྟར་འཇོག
ལན། དགོངས་གཞི་གཙོ་བོར་ཡོད་ཀྱང་ཚིག་ཟིན་ལ་སྒྲས་ཟིན་པ་མ་ཡིན་
པ་སྟོན་པའི་མདོ་དེ། དགོངས་པ་ཅན་གྱི་མདོའི་མཚན་ཉིད། དབྱེ་ན། མདོ་སྡེ་
རྒྱན་ལས། ་ མཉམ་པ་ཉིད་དང་དོན་གཞན་དང་། །དེ་བཞིན་དུ་ནི་དུས་གཞན་
དང༌། །གང་ཟག་གི་ནི་བསམ་པ་ལ། །དགོངས་པ་རྣམ་པ་བཞིར་ཤེས་བྱ། །ཞེས་
གསུངས་པ་ལྟར་བཞིའོ། །དགོངས་གཞི་གཙོ་བོར་ཡོད་ཀྱང་དགོས་དབང་གིས་
སྒྲས་ཟིན་སྒྲ་ཇི་བཞིན་མ་ཡིན་པ་དེ་ལྟར་སྟོན་པའི་མདོ་དེ། ལྡེམ་དགོངས་ཀྱི་
མདོའི་མཚན་ཉིད། དབྱེ་ན། རྒྱུན་ལས། གཞུག་པ་ལྡེམ་པོར་དགོངས་པ་དང་། །
མཚན་ཉིད་ལྡེམ་པོར་དགོངས་པ་གཞན། །གཉེན་པོ་ལྡེམ་པོར་དགོངས་པ་དང་། །
བསྒྱུར་བ་ལྡེམ་པོར་དགོངས་པ་སྟེ། །ཞེས་གསུངས་པ་ལྟར་བཞིའོ། །མདོ་སྡེ་རྒྱན་
ལས། སངས་རྒྱས་ཆོས་ལ་བརྙས་པ་དང༌། །ཞེས་སོགས་གསུངས་པ་ལྟར།
སེམས་ཅན་འགའ་ཞིག་སྔོན་གྱི་སངས་རྒྱས་རྣམ་གཟིགས་ལ་སོགས་པ་ནི་དུས་་་་་
བཟང་བོ་དང་འཁོར་དག་པ་དང་སྐུ་ཚེ་རིང་ཞིང་སྐུ་ཚད་ཀྱང་ཆེ་བ་དང་སངས་་་
རྒྱས་ཀྱི་ཞིང་ཡང་ཤེལ་ལྟར་དྭངས་པ་ལ་སོགས་པས་ཕུན་སུམ་ཚོགས་ལ། སྟོན་པ་
ཤཱཀྱ་ཐུབ་པ་འདི་ནི་དེ་ལས་བཟློག་པ་སྐུ་སྐལ་ཆུང་བས་ངན་ནོ་སྙམ་དུ་སྨོད་ཅིང་་
བརྙས་པར་བྱེད་པ་དང༌། ཁ་ཅིག་སངས་རྒྱས་ཀྱི་ཆོས་འདི་ནི་མ་རབས་གདོལ་
བ་དང་བུད་མེད་དང་བྱིས་པ་དང་ཕྱུགས་རྫི་བ་ལ་སོགས་པས་ཀྱང་སྤྱད་དུ་རུང་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，447 .
བས་སླ་ཞིང་དགེ་བ་ཆུང་ངོ་སྙམ་དུ་བརྙས་ཤིང་སྨོད་པ་དང། ལེ་ལོ་ཅན་ཁ་ཅིག་
གླེགས་བམ་ཀློག་པ་དང་བསྒོམ་པ་ལ་སོགས་པ་ལྟ་ཞོག་སྨོན་ལམ་ཙམ་ཡང་མི་་་་་་
འདེབས་སངས་རྒྱས་ཀྱི་མཚན་ཙམ་ཡང་མི་བརྗོད་པ་ད་ང། ཁ་ཅིག་སྦྱིན་པ་ལ་
སོགས་པས་དགེ་བ་ཅུང་ཟད་ཙམ་གྱིས་ཆོག་པར་འཛིན་ནས་དགེ་བ་གཞན་ལ་མི་
འཇུག་པ་དང༌། ལྷ་ཀླུ་གནོད་སྦྱིན་ལ་སོགས་པའི་ཁ་ཅིག་རང་གི་གཟུགས་དང་
མཐུ་དང་ལོངས་སྤྱོད་ལ་སོགས་པས་རྒྱགས་ནས་བདག་ལས་མཆོག་གཞན་མེད་་་་
དོ་སྙམ་པའི་ང་རྒྱལ་སྤྱོད་པ་དང་། ཁ་ཅིག་འཇིག་རྟེན་གྱི་འདོད་ཡོན་ལྔའི་
ལོངས་སྤྱོད་ལ་ཆགས་ཤིང་གཏོང་མི་ཕོད་པའི་འདོད་ཆགས་སྤྱོད་པ་དང༌། ཁ་
ཅིག་མི་ཤེས་པའི་དབང་གིས་སངས་རྒྱས་བྱང་སེམས་ལ་གནོད་པ་ལ་སོགས་པའི་་
ལས་བྱས་པ་ཕྱིས་དྲན་ནས་བདག་སྡིག་བྱས་པས་ངན་འགྲོར་འགྲོ་བར་འགྱུར་རོ་་
སྙམ་ནས་འགྱོད་པ་དང་མྱ་ངན་གྱིས་སེམས་དཀྲུགས་པས་དགེ་བ་ལ་ཡང་མི་་་་་་
འཇུག་འགྱོད་པའི་གཉེན་པོ་ཡང་བརྟེན་པར་མ་བྱས་པ་དང༌། བྱང་སེམས་མ་
ངེས་པའི་རིགས་ཅན་ཁ་ཅིག་བྱང་ཆུབ་སེམས་དཔའི་སྤྱད་པ་སྤྱོད་པ་ལས་ཕྱིས་་་་་
ཉན་ཐོས་ལ་སོགས་པའི་བཤེས་གཉེན་དང་ཕྲད་ནས་བླ་མེད་བྱང་ཆུབ་ནི་བསྐལ་་་
ཆེན་གྲངས་མེད་གསུམ་དུ་བསྒྲུབ་དགོས་པས་དུས་རིང་གི་ཚེ་གསུམ་ཙམ་གྱིས་་་་་
བསྒྲུབ་པའི་ཉན་ཐོས་ཀྱི་འབྲས་བུ་བླང་ངོ་སྙམ་ནས། བྱང་སེམས་ཀྱི་སྤྱོད་པ་
བཏང་སྟེ་ཉན་ཐོས་ཀྱི་སྤྱོད་པ་ལ་ཞུགས་པ་ནི་མ་ངེས་ལྡོག་པ་ཞེས་བྱ་བའི་ཉེས་པ་
དེ་རྣམས་ནི་མཐོ་རིས་དང་ཐར་བ་ཐོས་པ་ལ་བར་དུ་གཅོད་པས་སྒྲིབ་པ་སྟེ་་་་་་་
བརྒྱད་པོ་དེ་ཡི་གཉེན་པོར་དགོངས་པ་ཅན་བཞི་གསུངས་པས། དེས་སེམས་
ཅན་དེ་དང་དེའི་བར་དུ་གཅོད་པའི་ཉེས་པ་དེ་དང་དེ་ཐམས་ཅད་སྤོང་བར་་་་་
འགྱུར་རོ། །
སྤོང་ཚུལ་ནི། ང་ཉིད་དེའི་ཚེ་སངས་རྒྱས་རྣམ་གཟིགས་སུ་གྱུར་ཏོ་གསུངས་



• 448 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པས་སྔོན་གྱི་སངས་རྒྱས་སྐུ་སྐལ་ཆེན་པོ་དེ་ཡང་སངས་རྒྱས་ཤཱཀྱ་ཐུབ་པ་འདི་་་་་
ཡིན་ནོ་སྙམ་ནས་དགའ་བ་དང་མགུ་བའི་སེམས་སྐྱེ་བས་བརྙས་པའི་སེམས་ལྡོག་
པར་འགྱུར་རོ། །གངྒཱའི་ཀླུང་གི་བྱེ་མ་སྙེད་ཀྱི་སངས་རྒྱས་ལ་བསྙེན་བཀུར་བྱས་
ན་ད་གཟོད་ཐེག་ཆེན་གྱི་དོན་ཁོང་དུ་ཆུད་པར་འགྱུར་རོ་ཞེས་དེ་ལྟར་བསྙེད་་་་་་
བཀུར་མ་བྱས་ན་རྒྱལ་རིགས་ལ་སོགས་པས་ཀྱང་ཐེག་ཆེན་གྱི་དོན་རྟོགས་མི་ནུས་
པར་བཤད་པས། ཆོས་འདི་དཀའ་པ་མང་བོས་རྟོགས་དགོས་པས་བརྙས་པའི་
གནས་མ་ཡིན་ནོ་སྙམ་ནས་བརྙས་པའི་སེམས་ལྡོག་ཅིང་དགའ་བའི་སེམས་སྐྱེ་་་་་
བར་འགྱུར་རོ། །བདེ་བ་ཅན་དུ་སྨོན་ལམ་བཏབ་ན་དེར་སྐྱེ་བ་དང་དྲི་མེད་ཟླ་
བའི་མཚན་བཟུང་བ་ཙམ་གྱིས་བླ་མེད་བྱང་ཆུབ་ཏུ་འགྱུར་བ་དང་གཟུངས་་་་་་་
འགའ་ཞིག་ཀློག་པས་མཚམས་མེད་ལ་སོགས་པའི་ལས་དག་པར་འགྱུར་རོ་ཞེས་་་
བཤད་པས། སྨོན་ལམ་བཏབ་ཅིང་མཚན་བཟུང་བ་ཙམ་གྱིས་ཀྱང་སངས་རྒྱས་
ཀྱི་ཞིང་དུ་སྐྱེ་ཞིང་འཚང་རྒྱ་ན་ཉན་པ་དང་བསམ་པ་ལ་སོགས་པའི་དགེ་བ་རྒྱ་་་་
ཆེན་པོ་སྤྱད་ན་ལྟ་ཅི་སྨོས་སྙམ་ནས་ཉན་བསམ་སོགས་ལ་ཡང་འཇུག་པར་འགྱུར་
བས་ལེ་ལོའི་གཉེན་པོར་འགྱུར་རོ། །
དེ་དག་དུས་གཞན་ལ་དགོངས་ཚུལ་ནི། སྨོན་ལམ་བཏབ་མ་ཐག་ཏུ་ཚེ་
འདི་ཉིད་དམ་ཚེ་རྗེས་མ་ཐག་ཏུ་སྐྱེ་བ་མ་ཡིན་གྱི་དེ་ལྟར་བཤད་པའི་སྤྲོ་བ་སྐྱེས་་་
ནས་སྨོན་ལམ་འདེབས་པ་དང་མཚན་བཟུང་བ་ལ་སོགས་དགེ་བའི་རྩ་བར་་་་་་་་
གསོགས་པར་བྱེད་ཅིང་དེའི་རྒྱུས་དུས་གཞན་ཞིག་ན་སྐྱེ་བར་འགྱུར་བ་སོགས་ལ་་
དགོངས་པའོ། །སྐབས་ཁ་ཅིག་ཏུ་སྦྱིན་པས་བླ་མེད་བྱང་ཆུབ་མི་འཐོབ་བོ་ཞེས་
སྨོད་པས་སྦྱིན་པ་ཙམ་གྱིས་ཆོག་མི་ཤེས་པར་ཚུལ་ཁྲིམས་དང་ཉན་སེམས་ལ་་་་་་
སོགས་པའི་དགེ་བ་རྒྱ་ཆེན་པོ་ལ་འཇུག་པར་འགྱུར་བ་དང་། སྐབས་ཁ་ཅིག་ཏུ་
སེར་སྣས་ཅུང་ཟད་ཀྱང་གཏོང་མི་ཕོད་པ་རྣམས་ལ་སྦྱིན་པས་ལོངས་སྤྱོད་ཕུན་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·449 •
སུམ་ཚོགས་པ་འཐོབ་པ་སོགས་ཀྱི་བསྔགས་པ་བཤད་པས་སེར་སྣ་དང་བྲལ་ནས་་
གཏོང་བ་ལ་འཇུག་པར་འགྱུར་རོ། །བཅོམ་ལྡན་འདས་ཀྱིས་སངས་རྒྱས་གཞན་
གྱི་ཡོན་ཏན་དེ་བཞིན་གཤེགས་པའི་སྐུ་ནི་ཟླ་བའི་དཀྱིལ་འཁོར་དང་འདྲ་བ་་་་་་
མཚན་དཔེས་བརྒྱན་པ་ལོངས་སྤྱོད་ཀྱང་ཕུན་སུམ་ཚོགས་པ་སྐུའི་མཐུ་ཡང་ཕྱག་་་
གི་ཚིགས་གཅིག་ལ་སྤོས་ཀྱི་གླང་བོ་དུ་མའི་མཐུ་དང་ལྡན་པ་ལ་སོགས་པའི་ལྷག་་་
པར་བསྔགས་པ་བཤད་པ་ཐོས་ནས། བདག་ཅག་མཐུ་དང་གཟུགས་སོགས་ཆེན་
པོ་ཙམ་ཡང་མ་ཡིན་ནོ་སྙམ་ནས་ང་རྒྱལ་མེད་པར་འགྱུར་རོ། །སངས་རྒྱས་ཀྱི་
ཞིང་ནི་ས་གཞི་ཡངས་ཤིང་རིན་པོ་ཆེ་ལས་བྱས་པ། ལྷ་རྫས་ཀྱི་གོས་དང་དཔག་
བསམ་ཤིང་དང་ཁ་ཟས་རོ་བརྒྱ་བ་སྟོང་གསུམ་གྱི་སེམས་ཅན་ཐམས་ཅད་ཀྱིས་་་་་
བསྐལ་བའི་མཐར་ཟོས་ཀྱང་ཟད་པར་མི་འགྱུར་བ་སོགས་ཀྱིས་ལྷག་པར་་་་་་་་་
བསྔགས་པ་བཤད་པ་ཐོས་ནས། འཇིག་རྟེན་གྱི་འདོད་ཡོན་ལྔའི་ལོངས་སྤྱོད་ལ་
ངན་སྐྱུགས་ཙམ་དུ་འཛིན་པར་འགྱུར་ཏེ་དེས་འདོད་ཆགས་སེལ་ལོ། །གང་དག་
སངས་རྒྱས་དང་བྱང་ཆུབ་སེམས་དཔའ་ལ་གནོད་པ་བྱེད་པ་ཐམས་ཅད་མཐོ་་་་་
རིས་སུ་འགྲོ་བར་འགྱུར་རོ། །ཞེས་བཤད་པས་འགྱོད་པས་སེམས་འཁྲུགས་པ་
སེལ་ལོ། །ཉན་ཐོས་ཆེན་པོ་རྣམས་སངས་རྒྱས་སུ་ལུང་བསྟན་པ་དང། མཐར་
ཐུག་ཐེག་པ་གཅིག་ཏུ་ཟད་པར་བཤད་པས་མ་ངེས་པ་ལྡོག་པའི་ཉེས་པ་སེལ་ལོ།།
ལྡེམ་དགོངས་བཞི་ནི། རྒྱལ་སྲས་བཟང་བོའི་རྒྱན་འགྲེལ་ལས། གཞུག་པ་
ལྡེམ་དགོངས་ལ། གཟུགས་སོགས་ཕྱི་དོན་ཡོད་པར་བཤད་པ་ལྟ་བུའོ། །དགོངས་
གཞི་ནི་གཟུང་ཆར་སྣང་ཙམ་དང༌། སྒྲ་ཇི་བཞིན་པར་གོ་ཡང་དེ་དག་བློ་དང་
མཐུན་པའི་སྒོ་ནས་རིམ་གྱིས་ཐེག་ཆེན་ལ་འཇུག་པའི་དགོས་པ་ཡོད་དོ། །མཚན་
ཉིད་ལྡེམ་དགོངས་གཞི་ནི། ཀུན་བཏགས་མཚན་ཉིད་ངོ་བོ་ཉིད་མེད་པ་སོགས་
གསུམ་དང་། དགོངས་པ་བདེན་ཞེན་ལྡོག་པའོ། །བསྒྱུར་བ་ལྡེམ་དགོངས། སྙིང་



•450 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བོ་མེད་ལ་སྙིང་བོར་ཤེས། །ཞེས་སོགས་ཀྱི་དགོངས་གཞི་ནི། རྣམ་གཡེང་མེད་པ་
སྙིང་བོར་འཛིན་པ་སོགས་དང་། དགོས་པ་ནི་སངས་རྒྱས་ཀྱི་ཆོས་རྟོགས་སླའོ་
སྙམ་ནས་བརྙས་པ་སྤོང་བའོ། །དུས་གཞན་ལ་དགོངས་པ་ལ། བདེ་བ་ཅན་དུ་སྐྱེ་
བར་སྨོན་ལམ་བཏབ་པ་དེར་སྐྱེ་བར་གསུངས་པ་ལྟ་བུའི་དགོངས་གཞི་ནི། དུས་
རིང་བོ་ན་དེ་ལྟར་འགྱུར་བའོ། །དགོས་པ་ལེ་ལོའི་གཉེན་པོར་འགྱུར་བའོ། །གང་
ཟག་གི་བསམ་པ་ལ་དགོངས་པ་འགའ་ཞིག་ཏུ་སྦྱིན་པ་ལ་བསྔགས་ཤིང་འགའ་་་་
ཞིག་ཏུ་སྨད་པ་ལྟ་བུའི་དགོངས་གཞི་ནི། དགེ་བ་མི་བྱེད་པ་ལ་ལྟོས་ནས་སྦྱིན་པ་
མཆོག་ཡིན་ལ། ཚུལ་ཁྲིམས་ལ་སོགས་པ་ལ་ལྟོས་ནས་དམན་པ་ཡིན་ནོ། །དགོས་
པ་ནི་ཁ་ཅིག་སྦྱིན་པ་ལ་འཇུག་པ་དང་། དེས་ཆོག་པར་འཛིན་པ་རྣམས་གོང་མ་
ལ་སྦྱོར་བའོ། །ཞེས་གསུངས་པ་ལྟར་རོ། །
སྐབས་འདིར་ལ་ལས། རང་རྒྱུད་པའི་ལུགས་ལ། དགོངས་པ་ཅན་གྱི་མདོ་
ལ་དྲང་དོན་གྱི་བསྟན་བཅོས་མི་དགོས་ཏེ། ངེས་དོན་གྱི་འདིར་བསྟན་འཁོར་ལོ་
བར་བ་དགོངས་པ་ཅན་གྱི་མདོ་ཡིན་པའི་ཕྱིར། དེར་ཐལ། དགོངས་གཞི་གཙོ་
བོར་ཡོད་ཀྱང་ཚིག་ཟིན་ལ་སྒྲས་ཟིན་པ་མ་ཡིན་པར་སྟོན་པའི་མདོ་ཡིན་པའི་་་་་་
ཕྱིར། ཁྱབ་སྟེ། དེ་དེའི་མཚན་ཉིད་ཡིན་པའི་ཕྱིར་དང༌། ཡིག་ཆར། རྩ་རྟགས་
གཉིས་པ་གྲུབ་སྟེ། སྒྲ་ཇི་བཞིན་པ་མ་ཡིན་པའི་མདོ་ཡིན་པའི་ཕྱིར། ། ཁྱབ་སྟེ།
ཞེས་དེ་ཡིན་ན། དོན་ལྡེམ་དང་བསྒྱུར་ལྡེམ་གཉིས་ཀ་ཡིན་པས་ཁྱབ་པར་
གསུངས་པའི་ཕྱིར་ཟེར་བ་ལ། ཁ་ཅིག་དེ་མི་འཐད་དེ། རང་རྒྱུད་པའི་ལུགས་ལ་
ངེས་དོན་གྱི་འདིར་བསྟན་འཁོར་ལོ་བར་བ་དགོངས་པ་ཅན་གྱི་མདོ་ཡིན་པར་མི་
འཐད་པའི་ཕྱིར། དེར་ཐལ། ཡུམ་ལས། གཟུགས་ཡང་དག་པར་རྗེས་སུ་མི་
མཐོང་ཞེས་སོགས་ཀྱི་དགག་བྱ་ལ་དོན་དམ་གྱི་ཁྱད་པར་དོན་གྱིས་སྦྱར་བའི་ངེས་
དོན་གྱི་འདིར་བསྟན་འཁོར་ལོ་བར་བ་དེ་དགོངས་པ་ཅན་གྱི་མདོ་མ་ཡིན་པའི་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·451 .
ཕྱིར། མ་གྲུབ་ན། དེར་ཐལ། དེ་སྒྲ་ཇི་བཞིན་པའི་མདོ་ཡིན་པའི་ཕྱིར། ལེགས་
བཤད་སྙིང་བོ་ལས། དགག་བྱ་ལ་ཁྱད་པར་སྐབས་འདིར་མ་སྦྱར་བའི། ནས།
དོན་གྱིས་སྦྱར་ཟིན་པས་དངོས་སུ་མ་སྨོས་པ་དེ་དག་ཀྱང་སྒྲ་ཇི་བཞིན་པ་ཡིན་ནོ།།
ཞེས་དང་། ཐལ་རང་ཐུན་མོང་གི་བཤད་པ་མཛད་པའི་སྐབས་ཀྱི་ལེགས་བཤད་
སྙིང་བོར་ཡང་། ངེས་དོན་དང་དགོངས་པ་ཅན་གཉིས་འགལ་བར་གསུངས་
པའི་ཕྱིར་ཟེར་བས་དཔྱད། །
ཡང་ཁ་ཅིག་མཚན་ཉིད་ལྡེམ་དགོངས་ཀྱི་མདོ་ནི་སེམས་ཙམ་ལྟར་གཞན་་་་་
དབང་ཡོངས་གྲུབ་བདེན་གྲུབ་དང་ཀུན་བཏགས་བདེན་མེད་དུ་བཤད་པའི་མདོ་
ལ་བྱེད་དགོས་པའི་ཕྱིར། དེར་ཐལ། ཡིག་ཆར། མཚན་ཉིད་ལྡེམ་དགོངས་
སེམས་ཙམ་པ་ལྟར་གཞན་དབང་ཡོངས་གྲུབ་བདེན་གྲུབ་དང་ཀུན་བཏགས་རང་
གི་མཚན་ཉིད་ཀྱི་མ་གྲུབ་པར་སྟོན་པའི་མདོ་ལ་བྱའོ། །ཞེས་དང་། གསེར་ཕྲེང་
ལས། འདི་དང་དགོངས་པ་དང་ལྡེམ་དགོངས་གཉིས་པ་རྣམས་སེམས་ཙམ་ཁོ་
ནའི་འདོད་པའི། །ཞེས་གསུང་པའི་ཕྱིར་ཟེར་བ་ལ། ཁ་ཅིག་དེའང་འཐད་
དཀའ་སྟེ། རྟེན་འབྲེལ་ཆེན་མོ་ལས། སཱ་ལུ་ལྗང་བའི་མདོ་ལས། དགེ་སློང་དག་
སུས་རྟེན་ཅིང་འབྲེལ་བར་འབྱུང་བ་མཐོང་བ་དེས་ཆོས་མཐོང་ངོ༌། །སུས་ཆོས་
མཐོང་བ་དེས་སངས་རྒྱས་མཐོང་ངོ༌། །ནས། མདོ་དེ་དགོངས་པ་ཅན་བཞིའི་
ནང་ཚན་གྱི་མཉམ་པ་ཉིད་ལ་དགོངས་ནས་གསུངས་པའི་མདོ་དང༌། ལྡེམ་
དགོངས་ཀྱི་མདོ་བཞིའི་ནང་ཚན་གྱི་མཚན་ཉིད་ལ་ལྡེམ་པོར་དགོངས་པའི་མདོ་་་
གཉིས་ཀ་ཡིན་པའི་ཕྱིར། ཞེས་དང་། དེ་ཉིད་ལས། དེ་གསུམ་བདེན་གྲུབ་ཀྱིས་
སྟོང་བའི་ཆོས་ཉིད་ཡོངས་གྲུབ་ལ་མི་འདྲ་བ་མེད་པར་ཤེས་པའི་ཆེ ད་དུ་མདོ་
དེ་གསུངས་པ་ཡིན་པའི་ཕྱིར། ཞེས་དགོངས་གཞི་བསྟན་པའི་ཕྱིར། མདོ་འདིས་
སེམས་ཙམ་པའི་དེ་གསུམ་མ་བསྟན་པར་སུས་ཀྱང་ཤེས་པའི་ཕྱིར་ཟེར་བས་་་་་་་



• 452 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དཔྱད་པར་བྱ།།
ཐེག་ཆེན་སྒྲུབ་པའི་དམིགས་པའི་སྐོར། -
དྲི་བ། ཐེག་ཆེན་སྒྲུབ་པའི་དམིགས་པའི་མཚན་ཉིད་དང་དབྱེ་བ་
གང་།
ལན། ཐེག་ཆེན་སྒྲུབ་པའི་ཤེས་པར་བྱ་བ་དེ་དེའི་མཚན་ཉིད། དབྱེ་ན་
བཅུ་གཅིག་ཡོད་དེ། དགེ་མི་དགེ་ལུང་མ་བསྟན་གསུམ་དང་། འཇིག་རྟེན་ལས་
འདས་མ་འདས་གཉིས་དང་། ཟག་བཅས་ཟག་མེད་གཉིས་དང་། འདུས་བྱས་
འདུས་མ་བྱས་གཉིས་དང་། ཐུན་མོང་དང་ཐུན་མོང་མ་ཡིན་པ་གཉིས་དང་བཅུ་
གཅིག་ཡོད་པའི་ཕྱིར། ཐེག་ཆེན་སྒྲུབ་པའི་དམིགས་པ་ལ་ཆོས་ཐམས་ཅད་
འཇོག་དགོས་པའི་རྒྱུ་མཚན་ནི། འགྲེལ་བའི་ཟིན་བྲིས་ལས། ཐེག་ཆེན་སྒྲུབ་པའི་
དམིགགས་པ་ལ་ཆོས་ཐམས་ཅད་འཇོག་དགོས་པའི་རྒྱུ་མཚན་ནི། བྱང་སེམས་
ཀྱིས་སེམས་ཅན་གྱི་དོན་དུ་སངས་རྒྱས་ཐོབ་པ་ལ་སྒྲིབ་པ་མ་ལུས་པར་སྤང་་་་་་་་
དགོས་པས་ཆོས་གང་ལའང་བདེན་པར་མི་འཛིན་པ་མེད་ཅིང་། བདེན་འཛིན་
དེ་དག་སྤོང་བ་ལ་དེ་དང་དམིགས་པ་གཅིག་ལ་དམིགས་ནས་འཛིན་སྟངས་་་་་་་
དངོས་འགའ་དུ་ཞུགས་པའི་བློ་སྐྱེད་དགོས་པས་དམིགས་པ་རིས་སུ་མ་ཆད་པ་ལ་
དམིགས་དགོས་པའི་རྒྱུ་མཚན་གྱིས་ཡིན་ལ། འོན་ཀྱང་དམིགས་པའི་གཙོ་བོ་
རྣམ་དག་ལམ་གྱི་དམིགས་པ་མཐར་ཐུག་ལ་བྱེད་དགོས་ཏེ། སེམས་བདེན་སྟོང་
ལ་དམིགས་ནས་བསྒོམ་ན་སྤྲིན་ནམ་མཁའ་ལ་ཟད་པ་དང་། ཆུ་བུར་ཆུ་ལ་ཐིམ་
པ་ལྟར་འགོག་པ་རང་སྟེང་དུ་མཐོང་བ་དང་དྲི་མ་ཆོས་དབྱིངས་སུ་ཟད་པ་དང་་་
འགོག་བདེན་དོན་དམ་བདེན་པར་འཇོག་པ་སོགས་འོངས་ཤིང་གནད་གཅིག་་་་
པའི་ཕྱིར་དང༌། འདིར་སྟོང་ཉིད་གཙོ་བོར་དངོས་སུ་མ་བསྟན་ན་རིགས་སྟོན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·453 .
པའི་གཞུང་དང་འདི་གཉིས་ཟློས་པས་རྩོད་ལན་བྱས་པ་ཐམས་ཅད་མི་རིགས་་་་་
པར་འགྱུར་བའི་ཕྱིར་རོ། །དེས་ན་དམིགས་པའང་དམིགས་ཡུལ་ཙམ་ལ་མི་བྱེད་
དེ་གཞན་དུ་ན་བདེན་འཛིན་གྱི་དམིགས་པ་ཡོད་པར་ཐལ་བར་འགྱུར་ལ། དེ་
ཡོད་ན་དེའི་དམིགས་པའི་གཏད་སོ་གཞི་གྲུབ་པར་འགྱུར་རོ། །ཞེས་གསུངས་པ་
ལྟར་རོ། །
རིགས་སྟོན་པའི་གཞུང་དང་འདི་གཉིས་ཟློས་སྐྱོན་མེད་ཚུལ་ཡང་། དེ་ཉིད་
ལས། དེ་གཉིས་ལ་ཟློས་སྐྱོན་མེད་ཚུལ་ཇི་ལྟར་ཡིན་ཞེ་ན། རང་བཞིན་གཙོ་བོར་
གྱུར་པ་རིགས་དང༌། རྣམ་འགྱུར་གཙོ་བོར་གྱུར་པ་དམིགས་པ་ཞེས་བཤད་པས་
རིགས་ཀྱི་སྐབས་སུ་བདེན་སྟོང་ཁྱད་གཞི་དང་གཞན་ཐམས་ཅད་དེའི་ཁྱད་ཆོས་་་
སུ་སྒྲུབ་པས་ཆོས་ཅན་གྱི་ཚུལ་གྱིས་བརྗོད་ལ། དམིགས་པའི་སྐབས་སུ་ཆོས་
ཐམས་ཅད་ཁྱད་གཞི་དང་བདེན་མེད་ཁྱད་ཆོས་ལྟ་བུར་བརྗོད་པས་སྐྱོན་མེད་་་་་
ཅེས་པའོ། །སྡུད་པར་ཡང་། རྒྱལ་བ་རྣམས་ཀྱིས་ཞེས་སོགས་རྐང་བ་གཉིས་ཀྱིས་
སྒྲུབ་པའི་དམིགས་པ་བསྟན་ལ། དེའང་ཆགས་མེད་ནི་བདེན་འཛིན་གྱིས་ཞེན་
པ་ལྟར་མེད་པ་ལ་བྱེད་དགོས་ཤིང་། འདིར་འབྲས་བུ་ལ་སྐུ་གཉིས་བསྟན་པས་
རྒྱུ་དུས་སུ་ཇི་ལྟ་ཇི་སྙེད་གཉིས་ཀ་ལ་དམིགས་པར་གྲུབ་ལ་དེ་ལྟ་ན་སྒྲུབ་པའི་་་་་་་
དམིགས་པར་ཆོས་ཐམས་ཅད་འཇོག་པའམ་གྲུབ་ཅིང་། རིགས་ཀྱི་སྐབས་སུ་
ཆགས་པ་གཅོད་བྱེད་ཅེས་དང་། འདིར་ཆགས་མེད་ཅེས་བྱུང་བས་གཉིས་ཀས་
བདེན་སྟོང་བསྟན་པར་ཁྱད་མེད་དོ། །ཞེས་གསུངས་པ་ལྟར་བོར། །དམིགས་
ཚུལ་ལ་ལོག་རྟོག་བསལ་བ་སྣང་བ་གཉིས་ཀར་བཀོད་པའི་དོན་བུ་སྟོན་སོགས་སྔ་
མ་མང་བོས། སེམས་ཙམ་པས་མཉམ་བཞག་ཟག་མེད་ཀྱིས་གཟུང་འཛིན་གཉིས་
མེད་ཀྱི་ཡེ་ཤེས་ཁོ་མངོན་སུམ་དུ་རྟོགས་པར་འདོད་པ་དབུ་མ་བས་འགོག་ཅེས་་་་
པར། གཉིས་མེད་ཡེ་ཤེས་མཐོང་ལམ་ཟག་མེད་ཡེ་ཤེས་ལ་མི་སྣང་བར་ཉན་ས་



• 454 • ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ཀུན་བཏུས། དབུ་མཐའ་རྩ་འགྲེལ་རྣམས་ཀྱིས་བསྒྲུབ་ཅིང་། དེས་གཞན་དབང་
ལ་མི་དམིགས་པར་འདོད་པ། རྣམ་འགྲེལ་ལས། བདེན་པ་བཞི་ལ་བརྟེན་པ་
དང༌། །ཞེས་སོགས་ཀྱིས་སྤང་གཉེན་གཉིས་ཀ་དམིགས་པ་གཅིག་ལ་དམིགས་
དགོས་པར་གསུངས་པས་བསྒྲུབ་ནས། མཉམ་བཞག་གིས་གཉིས་མེད་ཡེ་ཤེས་ཁོ་
ན་མཐོང་བ་དང་དམིགས་པ་བཀག་ལ། སེམས་ཙམ་པས་ཁྱོད་ལ་མཚུངས་ཞེས་
བརྩད་པར། ཞི་བ་ལྷ་དང་ཨ་བྷ་སོགས་མཉམ་བཞག་ལ་ཀུན་རྫོབ་སྣང་བར་མི་
འདོད་ཀྱང་། འཕགས་སེང་སོགས་རང་རྒྱུད་པས་མཉམ་བཞག་སྣང་བཅས་ཡིན་
པས་སྟོང་གཞི་དང་སྟོང་བ་གཉིས་ཀ་སྣང་ཞེས་ལན་བཏབ་པར་འདོད་པ། མདོ་
མང་བོས་ཆོས་ཅན་ཀུན་རྫོབ་པ་སྣང་བ་ཤེར་ཕྱིན་ལྟར་སྣང་དུ་གསུངས་པས་་་་་་
བཀག་གོ །
རང་ལུགས་ལ། དེའི་རྩོད་ཚུལ་རྣམ་རིག་པས། སོ་སྐྱེའི་གཉིས་སྣང་གི་ཤེས་
པ་གཞན་དབང་བདེན་གྲུབ་ལ་དམིགས་ནས་དེ་ལ་སྣང་བ་ལྟར་གྲུབ་པའི་སྟོང་བ་
བདེན་གྲུབ་གཉིས་མེད་ཡེ་ཤེས་ལ་སྣང་བ་ཡིན་ཟེར་བ་ལ། དབུ་མ་བས། ས་
བཅུའི་སྐབས་སུ་དྲི་མ་ཇེ་ཆུང་དུ་སོང་བས་དག་པ་གོང་འཕེལ་དུ་འགྲོ་རྒྱུ་མེད་་་་་
པར་ཐལ། དྲི་མ་གཞན་དབང་གི་རང་བཞིན་དུ་བདེན་པར་གྲུབ་ཅིང་། གཉེན་
པོ་རང་བཞིན་རྣམ་དག་ཏུ་བདེན་པར་གྲུབ་པའི་ཕྱིར། ཞེས་པར། སེམས་ཙམ་
པས་དེ་དགག་ཚུལ་ཆུ་རང་བཞིན་གྱིས་དྭངས་པ་རྡུལ་གྱིས་སྒྲིབ་པ་བཞིན་ཟེར་་་་་
བར། སྤང་གཉེན་གཉིས་ཀ་བདེན་པར་གྲུབ་ན་ཕན་ཚུན་གནོད་མི་ནུས་པས།
གཉེན་པོར་རང་བཞིན་གྱིས་དག་པ་ཕྱོགས་གཅིག་པར་འགྱུར་བས་རྣམ་དག་་་་་
ཤིག་ཏུ་མེད་པར་འགྱུར་རོ། །ཞེས་བཀག་གོ །དེ་ལ་རྣམ་རིག་པས། མདོ་ལས།
རྣམ་མཁྱེན་གྱི་དམིགས་པ་དངོས་པོ་མེད་པའོ། །ཞེས་གསུངས་པས། མྱུ་གུ་
བདེན་སྟོང་ཆོས་ཅན། བདེན་པར་ཡོད་པར་ཐལ། མཐར་ཐུག་དཔྱོད་པའི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
: 455.
རིགས་ཤེས་ཀྱི་ངོར་ཡོད་པའི་ཕྱིར་ཟེར་བ། དབུ་མ་བས་མ་ཁྱབ་སྟེ། དེ་རིགས་
ཤེས་ཀྱི་ངོར་ཡོད་ཀྱང་། དེའི་དཔྱད་གཟོད་དུ་མེད་པར་ཀུན་རྫོབ་ཏུ་ཡོད་པའི་
ཕྱིར། ཐ་སྙད་དུ་རྣམ་པར་དག་པ་འཐད་པ་ཡིན་ནོ། །སེམས་ཅན་གྱི་སེམས་
བདེན་སྟོང་དེ་རང་བཞིན་གནས་རིགས་མ་ཡིན་པར་ཐལ། ཀུན་རྫོབ་བདེན་པ་
ཡིན་པའི་ཕྱིར་ཏེ། ཐེག་ཆེན་སྒྲུབ་པའི་དམིགས་པ་ཡིན་པའི་ཕྱིར་ན་མ་ཁྱབ་སྟེ།
གོང་དུ་འགྲེལ་བའི་ཟིན་བྲིས་དྲངས་པ་ལྟར་རིགས་ཏེ་རང་བཞིན་ནམ་དོན་དམ་་
བདེན་པ་གཙོ་བོ་ལ། དམིགས་པའམ་རྣམ་འགྱུར་ཏེ་ཀུན་རྫོབ་བདེན་པ་གཙོ་ཆེ་
ཡང་མི་འགལ་ཞེས་བཤད་དོ། ། ཞེས་
རང་འབྲས་ཡིད་འོང་འབྱིན་བྱེད་ཡིན་པའི་ཆ་ནས་ལུང་བསྟན་པར་བཞག་་
པའི་ཆོས། དགེ་བའི་མཚན་ཉིད། དབྱེ་ན་བཞི་ཡོད་དེ། ངོ་བོ་ཉིད་ཀྱི་དེ།
འབྲེལ་བའི་དེ། རྗེས་འབྲེལ་གྱི་དེ། སློང་བའི་དགེ་བ་བཞི་ཡོད་པའི་ཕྱིར། དད་
སོགས་ངོ་བོ་ཉིད་ཀྱི་དགེ་བ་བཅུ་གཅིག་དང་། འབྲེལ་བའི་དགེ་བ་དད་སོགས་
དང་མཚུངས་ལྡན་གྱི་སེམས་དང་སེམས་བྱུང་རྣམས་ཡིན། རྗེས་འབྲེལ་གྱི་དགེ་
བ་ནི་དགེ་བ་སྐྱེ་རུང་གི་ས་བོན་ཡིན། སློང་བའི་དགེ་བ་དེས་ཀུན་ནས་བསླངས་
པའི་ལུས་ངག་གི་ལས་དགེ་བ་རྣམས་ཡིན་ནོ། །
རང་འབྲས་ཡིད་མི་འོང་འབྱིན་པའི་ཆ་ནས་ལུང་དུ་བསྟན་པར་བཞག་པའི་
ཆོས། མི་དགེ་བའི་མཚན་ཉིད། དབྱེ་ན་ངོ་བོ་ཉིད་ཀྱི་དང་། འབྲེལ་བའི་དང་།
རྗེས་འབྲེལ་གྱི་དང་། སློང་བའི་མི་དགེ་བ་དང་བཞི་ཡོད་དེ། མི་དགེ་བའི་རྩ་བ་
གསུམ་དང་ངོ་ཚ་མེད་པ་ཁྲེལ་མེད་པ་རྣམས་ངོ་བོ་ཉིད་ཀྱི་མི་དགེ་བ་དང་། དེ་
དག་དང་མཚུངས་ལྡན་གྱི་སེམས་སོགས་འབྲེལ་བའི་མི་དགེ་བ་དང༌། དེ་དག་གི་
ས་བོན་རྗེས་འབྲེལ་གྱི་དེ་དང་། དེ་དག་གི་ཀུན་ནས་བསླངས་པའི་ལུས་ངག་གི་
ལས་ནི་སློང་པའི་མི་དགེ་བ་ཡིན་ནོ། །



：456 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད་
རྣམ་སྨིན་ལ་ལྟོས་ནས་དགེ་མི་དགེ་གང་རུང་དུ་མ་གྲུབ་པའི་ཆ་ནས་བཏང་།
སྙོམས་སུ་བཞག་པའི་ཆོས། ལུང་མ་བསྟན་གྱི་མཚན་ཉིད། དབྱེ་ན། ངོ་བོ་ཉིད་
ཀྱི་དེ། འབྲེལ་བ་ཉིད། རྗེས་འབྲེལ་གྱི་དེ། སློང་བའི་དེ་དང་བཞི་ཡོད་དེ། དང་
པོ་ནི། རྣམ་སྨིན་གྱི་ཁམས་དང་སྐྱེ་མཆེད་བརྒྱད་སོགས་དང༌། གཉིས་པ་ནི།
དགེ་མི་དགེ་གང་རུང་མ་ཡིན་པའི་སེམས་དང་སེམས་བྱུང་རྣམས་དང་། གསུམ་
པ་ནི། སེམས་དེའི་ས་བོན་བཞག་པ་དང་། བཞི་བ་ནི། སེམས་ལུང་མ་བསྟན་
གྱིས་ཀུན་ནས་བསླངས་བའི་ལུས་ངག་གི་ལས་རྣམས་ཡིན་ནོ། །
སྐབས་འདིར་ཁ་ཅིག་ན་རེ། ཕར་ཕྱིན་རང་ལུགས་ལ་ཟག་བཅས་ཟག་མེད་
ཀྱི་དོན་ཅི་ཞེ་ན། བདག་ལྟ་སོགས་ཉོན་མོངས་རྣམས་ཟག་བཅས་དང་། དེ་དག་
གི་གཉེན་པོར་གྱུར་པའི་དྲན་ཉེ་སོགས་ཟག་མེད་ཡིན་པའི་ཕྱིར་ཏེ། ཟག་བཅས་
ཟག་པ་མེད་ཆོས་རྣམས། །ཞེས་སོགས་རྩ་འགྲེལ་གྱིས་འགྲུབ་པའི་ཕྱིར་ཟེར།
སྐབས་གཉིས་པར་རྟོག་པར་གྱུར་པའི་སྒོམ་ལམ་ལ་ཟག་བཅས་དང་གཅིག་ཤོས་་་
ལ་ཟག་མེད་དུ་བཤད། སྐབས་བཞི་བར། ལམ་ཤེས་ཟག་བཅས་དང་གཞི་ཤེས་
ཟག་མེད་དུ་བཤད། ཞི་རགས་རྣམ་ཅན་ལ་ཟག་བཅས་དང་བདེན་པའི་རྣམ་
ཅན་ལ་ཟག་མེད་དུ་བཤད་པའང་ཡོད་པས་མཐའ་གཅིག་ཏུ་མ་ངེས་པའི་ཕྱིར་་་
ཟེར་བས་དཔྱད་གཞི་ཅུང་ཟད་ཡོད། །
ཡང་ཁ་ཅིག རྩ་བར། སློབ་མ་ཐུན་མོང་ཆོས་རྣམས་དང་། །གང་དག་ཐུབ་
པའི་ཐུན་མོང་མིན། །ཞེས་པའི་སྐབས་ཀྱི་ཐུན་མོང་ཡིན་མིན་ནི་ཆོས་ཐུན་མོང་
ཡིན་མིན་ལ་འཇོག་དགོས་ཀྱི་རྒྱུད་ཐུན་མོང་ཡིན་མིན་ལ་མིན་ཏེ། འཕགས་པ་
ཐམས་ཅད་ཀྱི་བསམ་གཏན་བཞི་ལྟ་བུ་དང་པོ་དང༌། སྟོབས་བཅུ་ལྟ་བུ་གཉིས་
པ་ཡིན་པའི་ཕྱིར་ཏེ། རྣམ་བཤད་ལས། ཐེག་པ་གསུམ་ཀའི་འཕགས་པའི་རྒྱུད་
ལ་འབྱུང་བའི་བསམ་གཏན་བཞི་ཆོས་ཅན། ཐུན་མོང་བའི་ཡོན་ཏན་ཡིན་ཏེ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·457.
ཐེག་པ་གསུམ་གྱི་འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་ཡོན་ཏན་
ཡིན་པའི་ཕྱིར། སྟོབས་བཅུ་ཆོས་ཅན། ཐུན་མོང་མ་ཡིན་པའི་ཡོན་ཏན་ཡིན་ཏེ།
ཡང་དག་པར་རྫོགས་པའི་སངས་རྒྱས་ཀྱི་རྒྱུད་ཁོ་ན་ལ་འབྱུང་བའི་ཡོན་ཏན་ཡིན་
པའི་ཕྱིར། ཞེས་གསུངས་པའི་ཕྱིར་དང་། རྟོགས་དཀའི་སྣང་བ་ལས་དེ་བཞིན་
དུ་གསུངས་པའི་ཕྱིར་ཟེར། ཡང་ཁ་ཅིག སྐབས་འདིའི་དེ་ཡང་རྒྱུད་ཐུན་མོང་
ཡིན་མིན་གྱིས་འཇོག་དགོས་ཀྱི། ཆོས་ཀྱིས་མ་ཡིན་པའི་ཕྱིར་ཏེ། གསེར་ཕྲེང་
ལས། ཐུན་མོང་བ་ཡིན་མིན་འདི་ཚོས་དང་རྒྱུད་ཀྱི་དབང་དུ་བྱས་པ་གཉིས་ལས་
ཕྱི་མར་བཞེད་པས་དེ་ལྟར་ཁས་བླངས་ཏེ། སངས་རྒྱས་ཀྱི་རྒྱུད་ཀྱི་དེ་སྒྲིབ་པ་མ་
ལུས་པས་དག་པ་ཁོ་ནའི་རྒྱུད་ལ་སྐྱེས་པས་སོ། །ཞེས་གསུངས་ཕྱིར་ཟེར་བས་
བརྟག་གོ །ཡང་ཁ་ཅིག སྦྱིན་སོགས་དང་འགལ་བར་གང་ཟག་དེའི་རྒྱུད་ལ་ལྡན་
ན་དེའི་རྒྱུད་ཀྱི་ཉོན་མོངས་ལུང་མ་བསྟན་ཡིན་པས་ཁྱབ་པའི་ཕྱིར་ཏེ། ཡིག་ཆར།
ལུང་མ་བསྟན་ཡིན་པའི་ཕྱིར། དེར་ཐལ། དགེ་བ་ལ་དོགས་པ་མེད་མི་དགེ་བར་
མི་རུང་བའི་ཕྱིར། དེར་ཐལ། སྦྱིན་སོགས་དང་མི་འགལ་བར་འཇུག་པའི་ཕྱིར།
ཞེས་གསུངས་པའི་ཕྱིར་ཟེར་བ་ལ། ཁ་ཅིག་གིས། འོ་ན། སྦྱིན་སོགས་རྒྱུད་ལ་
ལྡན་པའི་གང་ཟག་ཡིན་ན། རང་རྒྱུད་ལ་མི་དགེ་བ་མེད་པས་ཁྱབ་པར་ཐལ། སྔ་
མའི་རྒྱུ་མཚན་དེའི་ཕྱིར། ཟེར་བ་ལ་དཔྱད་པར་བྱའོ། ། །
ཐེག་ཆེན་སྒྲུབ་པའི་ཆེད་དུ་བྱ་བའི་སྐོར།
དྲི་བ། ཐེག་ཆེན་སྒྲུབ་པའི་ཆེད་དུ་བྱ་བའི་མཚན་ཉིད་དང་། དབྱེ་
བ་སོགས་གང་།
ལན། བྱང་སེམས་གང་གིས་ཆེད་དུ་སྒྲུབ་པ་ཉམས་ལེན་ལ་འཇུག་པའི་
ཐོབ་བྱ་མཐར་ཐུག་དེ། ཐེག་ཆེན་སྒྲུབ་པའི་ཆེད་དུ་བྱ་བའི་མཚན་ཉིད། དབྱེ་བ་



• 458 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནི། རྩ་བར། སེམས་ཅན་ཀུན་མཆོག་ཉིད་སེམས་དང་། །སྤོང་དང་རྟོགས་དང་
གསུམ་པོ་ལ། །ཆེན་པོ་གསུམ་གྱི་རང་བྱུང་གི །ཆེད་དུ་བྱ་བ་འདི་ཤེས་བྱ། །ཞེས་
གསུངས་པ་ལྟར་སེམས་ཆེན་པོ་དང༌། སྤོང་བ་ཆེན་པོ། རྟོགས་པ་ཆེན་པོ་གསུམ་
ཡོད། ཇི་ལྟ་ཇི་སྙེད་རྟོགས་པའི་རྣམ་མཁྱེན་དེ་དང་པོ་དང༌། ཤེས་སྒྲིབ་སྤངས་
པའི་སྤངས་པ་གཉིས་པ་དང་། སངས་རྒྱས་ཀྱི་སེམས་བསྐྱེད་སྙིང་རྗེ་དང་ལྷག་
སེམས་བྱམས་སོགས་རྣམས་རྟོགས་པ་ཆེན་པོ་ཡིན་ནོ། །ཆེན་པོ་གསུམ་གྱི་རང་
བྱུང་གི །ཞེས་རང་བྱུང་ཞེས་པ་འདི་ལ་བཤད་ཚུལ་གཉིས་བྱུང་སྟེ། གསེར་ཕྲེང་
ལྟར་ན་ཆེད་དུ་བྱ་བ་གསུམ་པོ་དེ་རང་རྒྱུད་དང་མ་འབྲེལ་བའམ་གཞན་ཞིག་གི་་་
རྒྱུད་ནས་འོང་བ་མ་ཡིན་པར། རང་ཉིད་ཀྱིས་ལམ་ཉམས་སུ་བླངས་པ་ལས་རང་
ཉིད་ཀྱི་རྒྱུད་ལ་འབྱུང་བར་འགྱུར་བས་ན་རང་འབྱུང་ཞེས་བཤད་དོ། །རྣམ་
བཤད་ལྟར་ན་འས་འཕུལ་མེད་པས་རང་བྱུང་ནི་རང་རྒྱལ་དང་སངས་རྒྱས་་་་་་་་
གཉིས་ཀ་ལ་འཇུག་ཅིང་སངས་རྒྱས་ལ་ནི་གཞན་ལ་ཆོས་སྟོན་པའི་ཚེ་སློབ་དཔོན་
གཞན་ལ་མི་ལྟོས་པར་རང་བྱུང་གི་བསྙེན་རྫོགས་དང༌། ཆོས་ཉིད་མངོན་དུ་བྱས་
པ་སོགས་ཀྱི་སྒོ་ནས་རང་བྱུང་དུ་བཤད་པས་སངས་རྒྱས་ནི་རང་བྱུང་དངོས་ཡིན་
ལ། བྱང་སེམས་ནི་དེའི་རིགས་སུ་འཁྲུངས་པས་ན་རྒྱུ་ལ་འབྲས་བུའི་མིང་གིས་
བཏགས་པ་ཡིན་ཞེས་འབྱུང་བར་འགྱུར་བས་སངས་རྒྱས་ཞེས་པ་འདི་རང་བྱུང་་་
ཞེས་པ། དེའི་འགྲེལ་བ་དང༌། སངས་རྒྱས་དངོས་ཡིན་ནམ་སྙམ་པ་སེལ་བའི་
ཆེད་དུ་བྱང་སེམས་ཞེས་སྨོས་པ་ཡིན་ནོ། །
སྐབས་འདིར་ཁ་ཅིག་ན་རེ། ཐེག་ཆེན་སྒྲུབ་པའི་ཆེད་དུ་བྱ་བ་སངས་རྒྱས་
ཀྱི་ས་ཁོ་ནར་འདོད་པ་མི་འཐད་དེ། དེ་ཐེག་ཆེན་ཚོགས་ལམ་ནས་སངས་རྒྱས་
ཀྱི་སའི་བར་དུ་ཡོད་པའི་ཕྱིར་ཏེ། རྟོགས་དཀའི་སྣང་བ་ལས། ཐེག་ཆེན་སྒྲུབ་
པའི་ཆེད་དུ་བྱ་བའི་མཚན་ཉིད། ཐེག་ཆེན་སྒྲུབ་པས་ཉམས་སུ་ལེན་དགོས་པ།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
459 .
ཞེས་དང་། ས་མཚམས་ནི། འདི་དག་རེ་རེ་ལ་ཡང་གནས་སྐབས་དང་མཐར་
ཐུག་གཉིས་གཉིས་སུ་ཕྱེ་ནས། དང་པོ་ཐེག་ཆེན་ཚོགས་ལམ་ནས་ཡོད་ཅིང་།
གཉིས་པ་སངས་རྒྱས་ཀྱི་ས་ན་ཡོད་པར་ཤེས་པར་བྱ་སྟེ། འགྲེལ་ཆེན་ལས།
རྟོགས་པ་ཆེན་པོ་ལས་དང་པོ་དང༌། མོས་པ་སྤྱོད་པ་སོགས་ནའང་ཡོད་པར་
བཤད་ཅིང༌། བྱང་ཆུབ་སེམས་དཔའ་སེམས་དཔའ་ཆེན་པོ་འདི་ལ་སེམས་ཆེ་བ་
ཡོད་པའི་ཕྱིར། སེམས་དཔའ་ཆེན་པོ་ཞེས་བྱའོ། །ཞེས་ཀྱང་འབྱུང་བ་དང༌། ཉི་
ཁྲི་སྣང་བར་ཡང་། སེམས་ཆེན་པོ་དང་རྟོགས་པ་ཆེན་པོ་གཉིས་ཀ་སེམས་དང་
པོ་བསྐྱེད་པ་ནས་ཡོད་པར་དངོས་སུ་བཤད་པས་སོ། །ཞེས་གསུངས་པའི་ཕྱིར་
ཟེར། ཡང་ཁ་ཅིག ཆེན་པོ་གསུམ་སེམས་ཅན་གྱི་རྒྱུད་ལ་མེད་དེ། གསེར་ཕྲེང་
ལས། གསུམ་པ་ཆེད་དུ་བྱ་བ་ནི། གང་གི་དབང་དུ་བྱས་ནས་བྱང་སེམས་སྒྲུབ་པ་
ལ་འཇུག་པར་འགྱུར་བའི་འབྲས་བུ་མཐར་ཐུག་གོ །དབྱེ་ན་ཆེན་པོ་གསུམ་མོ། །
ས་མཚམས་སངས་རྒྱས་ཀྱི་སའོ། །ཞེས་དང་། རྣམ་བཤད་དང་ཡིག་ཆ་རྣམས་
སུའང་དེ་ལྟར་གསུངས་པའི་ཕྱིར། རྟོགས་དཀའི་སྣང་བར་དྲངས་པའི་གཞུང་དེ་
དག་གི་དོན་ཡང་གསེར་ཕྲེང་ལས། གཞན་ཡང་ཆེན་པོ་འདི་མདོར་བྱང་སེམས་
ལ་སེམས་དཔའ་ཆེན་པོར་འཇོག་པའི་རྒྱུ་མཚན་དུ་བཤད་པས་སངས་རྒྱས་ཀྱི་་་་་
སར་འདོད་པ་ཡང་མི་འཐད་ཅེ་ན། རྣམ་པར་རྟོག་པ་འདི་འདྲ་བ་ནི་ཆོས་ཀྱི་
རྗེས་སུ་འབྲངས་པ་རྣམས་ལ་སྐྱེ་བས་ཁོ་བོས་དེའི་ལན་བཤད་པར་བྱའོ། །དེ་ལ་
དཔེར་ན་གཡུལ་དུ་འཇུག་པ་ན་གཡུལ་རྒྱལ་བ་ཉིད་དོན་དུ་གཉེར་བྱའི་ཆེད་དུ་་་
བྱ་བར་འདོད་ཀྱི་རྒྱལ་བར་བྱེད་པ་ཐབས་ཙམ་ཡིན་པས་དེར་མི་འདོད་པ་བཞིན་
དུ། ཆེན་པོ་གསུམ་བསྒྲུབ་པར་བྱེད་ཆོས་གསུམ་སེམས་དཔའ་ཆེན་པོར་འཇོག་
པའི་རྒྱུ་མཚན་ཡིན་པས་ཆེད་དུ་བྱ་བར་མི་འདོད་ཀྱི་བྱེད་ཆོས་གསུམ་པོ་དེས་་་་་་
བསྒྲུབ་པར་བྱ་བའི་ལས་ཀྱི་ཆ་གསུམ་པོ་དེ་ཆེད་དུ་བྱ་བ་ཡིན་ནོ། །ཞེས་སོགས་



：460 ·༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
གསུངས་པའི་ཕྱིར་ཟེར། ཡང་ཁ་ཅིག གསེར་ཕྲེང་དུ་ཆེད་དུ་བྱ་བ་ཆེན་པོ་
གསུམ་སངས་རྒྱས་ཀྱི་ས་ཁོ་ནར་ཡོད་པར་གསུངས་ཀྱང་སྤྱིར་ཆེན་པོ་གསུམ་དེ་་་་
ལྟར་མི་བཞེད་པའི་ཕྱིར་ཏེ། སེམས་ཆེན་པོ་མཆོག་ཉིད་དུ་བྱེད་ཆོས་དང་། ཆེད་
དུ་བྱ་བ་གསུམ་གྱི་དང་པོ་མཆོག་ཉིད་ཆེན་པོ་ཉིད་དུ་བྱ་རྒྱུ་ཡིན་ཞིང་། ཆེན་པོ་
གསུམ་འདྲེན་པའི་ཚེ་མཆོག་ཉིད་ཆེན་པོ་སྤྱི་དང་སྤོང་བ་དང་རྟོགས་པ་ཆེན་པོ་་་་
ཞེས་འདྲེན་དགོས་པའི་ཕྱིར་ཏེ། གསེར་ཕྲེང་ལས། དེ་ཡང་མདོ་ལས་སེམས་
དཔའ་ཆེན་པོར་འཇོག་པའི་རྒྱུ་མཚན་བསྟན་པའི་སྒོ་ནས་བསྒྲུབ་བྱ་གསུམ་པོ་དེ་་
ཡང་བསྟན་ཏོ། །དེ་ལྟར་ཡང་རྒྱན་སྣང་ལས། དེ་ལྟར་མ་རྒྱལ་བ་ལས་རྒྱལ་བའི་
ཆེད་དུ་བྱ་བ་དང་ཆོས་མཐུན་པར་བྱང་ཆུབ་སེམས་དཔའི་སྒྲུབ་པའི་ཆེད་དུ་བྱ་་་་
བ་རྣམ་པ་གསུམ་བསྟན་པ་ཡིན་པར་ཤེས་པར་བྱའོ། །ཞེས་གསུངས་ཤིང་ཉི་སྣང་
ལས་ཀྱང་དེ་དང་མཐུན་པར་གསུངས་སོ། །དེ་ལྟར་ན་མདོ་སྔ་མའི་འཕྲོས་ཉིད་
ནས་རྡོ་རྗེ་ལྟ་བུའི་སེམས་ཀྱིས་དང་། རླབས་པོ་ཆེའི་སེམས་ཀྱིས་དང༌། མི་སྒུལ་
པའི་སེམས་ཀྱིས་དང་། ཕན་བདེའི་སེམས་ཀྱིས་དང་། ཆོས་ལ་ཀུན་དགའ་བའི་
ཡུམ་གྱི་རྣལ་འབྱོར་ལ་བརྩོན་པས་དང། རྣམ་བྱང་གི་ཆོས་ཐམས་ཅད་ལ་གནས་
ནས་སེམས་ཅན་ཀུན་གྱི་མཆོག་ཉིད་དུ་འགྱུར་བར་བྱའོ། །ཞེས་པའི་དགོངས་
པར་མཛོད་ནས། ཉི་སྣང་ལས་སེམས་དེ་རྣམས་ནི་སེམས་ཅན་ཀུན་གྱི་མཆོག་
ཉིད་དུ་དབྱེ་བའི་ཆོས་ལ་མཛད་ནས་ཆེན་པོ་དང་པོ་ལ་ནི་མཆོག་ཉིད་ཆེན་པོ་་་་་་
ཞེས་གསུངས་ཏེ་མདོ་དང་ཤིན་ཏུ་མཐུན་ནོ། །དེས་ན་སློབ་དཔོན་གྱིས་སེམས་
ཅན་ཀུན་གྱི་མཆོག་ཉིད་དུ་བྱེད་པའི་སེམས་ཆེན་པོ་དང་ཞེས་གསུངས་པ་ནི་་་་་་
སེམས་ཆེན་པོས་མཆོག་ཉིད་དུ་བྱ་རྒྱུའི་སྟེང་ནས་བཤད་ཀྱི་བྱེད་ཆོས་ལ་མི་བཤད་
དེ་སེམས་རྣམས་ནི་མདོ་ལས་བྱང་སེམས་ཀྱི་ཡིན་པར་བཤད་ལ། ཆེད་དུ་བྱ་བ་
ནི་ངེས་པར་འབྱུང་ས་དང་པོར་ཡང་སློབ་དཔོན་གྱིས་བཤད་པའི་ཕྱིར་དང༌། དེ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·461 .
ལྟར་ན་མཆོག་ཉིད་ཆེན་པོ་ནི་སེམས་ཅན་ཀུན་གྱི་མཆོག་སངས་རྒྱས་ཏེ་སྤྱིའོ། །
སྤོང་བ་ཆེན་པོ་དང་རྟོགས་པ་ཆེན་པོ་ནི་རིམ་པ་ལྟར་སྒྲིབ་གཉིས་མ་ལུས་པར་་་་་
སྤངས་པ་དང༌། ཇི་ལྟ་ཇི་སྙེད་ཐམས་ཅད་རྟོགས་པས་ཡུལ་གང་ལ་ཡང་ཆགས་
པ་དང་བྲལ་བ་སྟེ། ཁྱད་པར་རོ། །ཞེས་གསུངས་པའི་ཕྱིར། ཁྱབ་སྟེ། ཆེན་པོ་
གསུམ་དང་ཆེད་དུ་བྱ་བ་གསུམ་ལ་ཁྱད་པར་ཡོད་པར་གསལ་ཏེ། མཆོག་ཉིད་
ཆེན་པོ་སྟེ་ཆེད་དུ་བྱ་བ་གསུམ་གྱི་དང་པོ་ཡིན་པར་གསུངས་པས་སེམས་ཆེན་པོ་་་
སེམས་ཅན་ལ་བཞག་པར་འོས་མེད་ཀྱིས་འགྲུབ་པའི་ཕྱིར་རོ། །ཞེས་ཟེར། ཡང་
ཁ་ཅིག་དེ་ལྟར་ཁས་ལེན་མི་རིགས་ཏེ། སེམས་ཆེན་པོ་ཐུགས་རྗེ་ཆེན་པོ་ཁོ་ན་
ཡིན་པར་རྒྱལ་ཚབ་རྗེས་གསུངས། དེ་ལ་གནས་སྐབས་དང་མཐར་ཐུག་གི་
ཐུགས་རྗེ་ཆེན་པོ་གཉིས་ཡོད་པར་མཁས་གྲུབ་རྗེས་གསུངས་པའི་ཕྱིར། རྟགས་
གཉིས་ཀ་གྲུབ་སྟེ། རྣམ་བཤད་ལས། སེམས་ཆེན་པོ་སངས་རྒྱས་ཀྱི་ཐུགས་རྗེ་
ཆེན་པོ་ཉིད་དང་། ཞེས་དང་། རྟོགས་དཀའི་སྣང་བ་ལས། དབྱེ་ན་སེམས་ཆེན་
པོ། སྤོང་བ་ཆེན་པོ། རྟོགས་པ་ཆེན་པོ་གསུམ། དང་པོ་ནི། རྡོ་རྗེ་ལྟ་བུའི་སེམས་
བསྐྱེད་པ་ལ་སོགས་པ། རྒྱུ་དང་འབྲས་བུའི་གནས་སྐབས་ཀྱི་ཐུགས་རྗེ་ཆེན་པོ་
འཁོར་དང་བཅས་པའོ། །ཞེས་གསུངས་པའི་ཕྱིར་ཟེར་བ་སོགས་ལ་དཔྱད་པར་
བྱའོ། །
གོ་སྒྲུབ་ཀྱི་སྐོར།
དྲི་བ། གོ་སྒྲུབ་ཀྱི་མཚན་ཉིད་དང་དབྱེ་བ་སོགས་ཇི་ལྟར་འཇོག
ལན། ་ཕྱིན་དྲུག་རེ་རེའི་ནང་དུ་དྲུག་དྲུག་ཚང་བར་བསྡུས་ནས་ཉམས་
སུ་ལེན་པའི་ཤེས་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། གོ་
སྒྲུབ་ཀྱི་མཚན་ཉིད། དབྱེ་ན། སྦྱིན་པའི་གོ་སྒྲུབ་ནས་ཤེས་རབ་ཀྱི་གོ་སྒྲུབ་ཀྱི་བར་



• 462 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲུག་རྒྱས་པར་ཕྱེ་ན་དེ་རེ་རེ་ལ་དྲུག་དྲུག་སྟེ་སོ་དྲུག་ཡོད། གཏོང་བའི་སེམས་པ་
སྦྱིན་པའི་མཚན་ཉིད། ཆོས་བཞི་ལྡན་གྱི་གཏོང་བའི་སེམས་པའི་ཆ་ནས་བཞག་
པའི་ཡེ་ཤེས་དེ། སྦྱིན་པའི་ཕར་ཕྱིན་གྱི་མཚན་ཉིད། སྲུང་བའི་སེམས་པ། ཚུལ་
ཁྲིམས་ཀྱི་མཚན་ཉིད། ཆོས་བཞི་ལྡན་གྱི་སྲུང་བའི་སེམས་པའི་ཆ་ནས་བཞག་
པའི་ཡེ་ཤེས། ཚུལ་ཁྲིམས་ཀྱི་ཕར་ཕྱིན་གྱི་མཚན་ཉིད། མི་འཁྲུགས་པའི་དགེ་
བའི་རྩ་བ་དེ། བཟོད་པའི་མཚན་ཉིད། ཆོས་བཞི་ལྡན་གྱི་མི་འཁྲུགས་པའི་དགེ་
རྩའི་ཆ་ནས་བཞག་པའི་ཡེ་ཤེས། བཟོད་པའི་ཕར་ཕྱིན་གྱི་མཚན་ཉིད། དགེ་བ་
ལ་སྤྲོ་བ། བརྩོན་འགྲུས་ཀྱི་མཚན་ཉིད། ཆོས་བཞི་ལྡན་གྱི་དགེ་བ་ལ་ཡང་དག་
པར་སྤྲོ་བའི་ཆ་ནས་བཞག་པའི་ཡེ་ཤེས། བརྩོན་འགྲུས་ཀྱི་ཕར་ཕྱིན་གྱི་མཚན་
ཉིད། དགེ་སེམས་རྩེ་གཅིག་པ་དེ། བསམ་གཏན་ཀྱི་མཚན་ཉིད། ཆོས་བཞི་ལྡན་
གྱི་དགེ་བའི་སེམས་རྩེ་གཅིག་པའི་ཆ་ནས་བཞག་པའི་ཡེ་ཤེས། བསམ་གཏན་གྱི་
ཕར་ཕྱིན་གྱི་མཚན་ཉིད། ཆོས་རབ་ཏུ་རྣམ་འབྱེད་དེ། ཤེས་རབ་ཀྱི་མཚན་ཉིད།
ཆོས་བཞི་ལྡན་གྱི་ཆོས་རབ་ཏུ་རྣམ་པར་འབྱེད་པའི་ཆ་ནས་བཞག་པའི་ཡེ་ཤེས་་་
དེ། ཤེས་རབ་ཀྱི་ཕར་ཕྱིན་གྱི་མཚན་ཉིད། ཁྱད་པར་བཞིའི་དང་པོ་སེར་སྣ་ཚུལ་
འཆལ་ཁྲོ་བ་ལེ་ལོ་རྣམ་གཡེང་ཤེས་འཆལ་ཅི་རིགས་ཉམས་པ་དང་། གཉིས་པ་
སྟོང་ཉིད་རྟོགས་པའི་ཤེས་རབ་ཀྱིས་ཟིན་པ་དང་། ཁྱད་པར་གསུམ་པ་ཅི་འདོད་
སྦྱིན་པ་དང་། ལུས་ངག་གིས་གཞན་ལ་གནོད་པ་སྡོམ་པ་དང་། གནོད་བྱེད་ལ་
བཟོད་པ་དང་། གཞན་ལ་གྲོགས་བྱེད་པ་དང་། དེའི་ཡིད་བཞིན་དུ་སྤྲུལ་པ་
དང་། དེའི་ཐེ་ཚོམ་གཅོད་པས་འདོད་པ་རྫོགས་པར་བྱེད་པ་དང་། ཕྱིན་དྲུག་
རང་རང་གིས་བསྡུས་ནས་སྐལ་བ་བཞིན་དུ་ཐེག་པ་གསུམ་ལ་སྨིན་པར་བྱེད་པ་་་་
བཞི་བ་ཡིན་པའི་ཕྱིར། སྦྱིན་པ་ལ་ཆོས། ཟང་ཟིང་མི་འཇིགས་པ་གསུམ། ཚུལ་
ཁྲིམས་ལ་ཉེས་སྤྱོད་སྡོམ་པ། དགེ་བ་ཆོས་སྡུད་སེམས་ཅན་དོན་བྱེད་གསུམ།



1
༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
463 ，
བཟོད་པ་ལ་སྡུག་བསྔལ་དང་ལེན། ཆོས་ལ་ངེས་སེམས་གནོད་བྱེད་ལ་ཅི་མི་སྙམ་
པའི་བཟོད་པ་གསུམ། བརྩོན་འགྲུས་ལ་གོ་ཆའི་བརྩོན་འགྲུས། དགེ་བ་ཆོས་སྡུད།
སེམས་ཅན་དོན་བྱེད་གསུམ། བསམ་གཏན་ལ་མཐོང་ཆོས་བདེར་གནས། ཡོན་
ཏན་སྒྲུབ་པ། སེམས་ཅན་དོན་བྱེད་གསུམ། ཤེས་རབ་ལ་ཀུན་རྫོབ། དོན་དམ།
སེམས་ཅན་ལ་དམིགས་པ་གསུམ་ཡོད་པའི་ཕྱིར་རོ། །
ཡང་རྒྱན་ལས། དོན་རྣམས་གཏོང་བར་བྱེད་པ་དང༌། ཞེས་སོགས་ཚིགས་
བཅད་བཅུ་གཉིས་ཀྱིས་འཆད་པ་ལྟར། ཕྱིན་དྲུག་རེ་རེ་ལ་ངོ་བོ་ཉིད་དང་། རྒྱུ་
དང་། འབྲས་བུ་དང་། ལས་དང་། སྦྱོར་བ་དང༌། འཇུག་པ་དང་དྲུག་གི་སྒོ་
ནས་རབ་ཏུ་དབྱེ་བ་ཡོད་དོ། །ཕྱིན་དྲུག་གི་གྲངས་ངེས་ནི། སྤྱིར་གྲངས་ངེས་ལ་
དུ་མ་ཡོད་ཀྱང་འདིར་ནི་རིགས་བསྡུས་ཀྱི་གྲངས་ངེས་ཡིན་ཏེ། ལམ་གྱི་རིགས་
བསྡུས་ན་སྦྱིན་སོགས་དྲུག་ཏུ་ངེས་པའི་ཕྱིར། དེ་ཡང་ཡིན་ཏེ། མངོན་མཐོ་ལ་
ལྟོས་ནས་ཀྱང་དེར་ངེས། དོན་གཉིས་སྒྲུབ་པས་ཀྱང་དེར་ངེས། གཞན་དོན་རྣམ་
པ་ཐམས་ཅད་པས་ཀྱང་དེར་ངེས། ཐེག་ཆེན་ཐམས་ཅད་སྡུད་པ་ལས་ཀྱང་དེར་
ངེས། ཐབས་ཀྱི་རྣམ་པ་ཐམས་ཅད་པའི་དབང་དུ་བྱས་ནས་ཀྱང་དེར་ངེས།
བསླབ་གསུམ་ལ་ལྟོས་ནས་ཀྱང་དྲུག་ཏུ་ངེས་པའི་ཕྱིར། རྒྱན་ལས། ལོངས་སྤྱོད་
དང་ལུས་ཕུན་སུམ་ཚོགས་པ་དང་། །ཞེས་པ་ནས། གཅིག་ནི་གསུམ་ཆར་ལ་ཡང་
གཏོགས། །ཞེས་པའི་བར་ཚིགས་བཅད་དྲུག་དང་རིམ་བཞིན་སྦྱོར་བའི་ཕྱིར་རོ།།
ཕྱིན་དྲུག་གི་གོ་རིམ་ཡོད་དེ། སྐྱེ་རིམ་དམན་མཆོག་ཕྲ་རགས་གསུམ་གྱིས་
བཞག་པའི་ཕྱིར་ཏེ། མདོ་སྡེ་རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་
མཆོག་དང་གནས་ཕྱིར་དང་། །རགས་པ་དང་ནི་ཕྲ་བའི་ཕྱིར། །འདི་དག་རིམ་
པར་བསྟན་པ་ཡིན། །ཞེས་གསུངས་པའི་ཕྱིར། །
སྒྲ་དོན་ཡོད་དེ། དབུལ་བ་དོར་བས་ན་སྦྱིན་པ། བསིལ་བ་ཐོབ་པས་ན་



• 464. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཚུལ་ཁྲིམས། ཁྲོ་བ་བཟོད་པས་ན་བཟོད་པ། མཆོག་ལ་སྦྱོར་བས་ན་བརྩོན་
འགྲུས། ཡིད་འཛིན་པས་བསམ་གཏན། དོན་དམ་ཤེས་པས་ཤེས་རབ་ཏུ་བཤད་
པའི་ཕྱིར་ཏེ། མདོ་སྡེ་རྒྱན་ལས། དབུལ་བ་འདོར་བར་བྱེད་པ་དང༌། །ནས།
དོན་དམ་ཤེས་པའི་ཕྱིར་བཤད་དོ། །ཞེས་གསུངས་པའི་ཕྱིར། སྒོམ་ཚུལ་ནི་རྒྱུན་
ལས། ཐམས་ཅད་སྒོམ་པ་དངོས་པོ་དང༌། །དེ་བཞིན་ཡིད་ལ་བྱེད་པ་དང༌། །
བསམ་པ་དང་ནི་ཐབས་དག་དང་། །དབང་འབྱོར་ཉིད་ལ་བརྟེན་པར་བརྗོད། །
ཅེས་གསུངས་པ་ལྟར། སྒོམ་ཚུལ་ལ། དངོས་པོ་དང་། ཡིད་བྱེད་དང་། བསམ་
པའི་དང་༌། ཐབས་མཁས་དང་དབང་འབྱོར་ལ་བརྟེན་པའི་སྒོམ་པ་ལྔ་ཡོད་དེ།
དང་པོ་ལ་རྒྱུ་དང་རྣམ་སྨིན་དང་། སྨོན་ལམ་དང་སོ་སོར་རྟོགས་པའི་སྒོམ་པ་
བཞི་དང༌། གཉིས་པ་ལ་ཡང་མོས་པ་དང་། རོ་མྱང་བ་དང༌། ཡི་རངས་དང༌།
མངོན་པར་དགའ་བ་ཡིད་བྱེད་བཞི་དང་། གསུམ་པ་ལ་ངོམས་མི་ཤེས་པ་དང་།
རྒྱ་ཆེན་པོ་དང་། དགའ་བ་དང༌། ཕན་བསམ་དང་། མ་གོས་པའི་བསམ་པ་
དང་། དགེ་པའི་བསམ་པ་དྲུག་དང༌། བཞི་བ་ལ་འཁོར་གསུམ་མི་དམིགས་པ་
གསུམ་དང༌། ལྔ་བ་དབང་འབྱོར་ལ་སྐུ་དང༌། སྤྱོད་པ་དང༌། སྟོན་པ་ལ་དབང་
འབྱོར་བ་སྒོམ་པ་གསུམ་རྣམས་ཡོད་པའི་ཕྱིར་རོ། །མི་མཐུན་ཕྱོགས་ཉམས་པར་
བྱས་ཚུལ་ནི། རྒྱན་ལས། བྱང་ཆུབ་སེམས་དཔའི་སྦྱིན་པ་ནི། །མ་ཆགས་མི་
ཆགས་ཆགས་པ་མེད། །ཆགས་པ་ཉིད་ཀྱང་མ་ཡིན་ཏེ། །མ་ཆགས་མི་ཆགས་
ཆགས་པ་མེད། །ཅེས་གསུངས་པ་ལྟར། མི་མཐུན་ཕྱོགས་ཆགས་པ་བདུན་ཅི་
རིགས་ལས་གྲོལ་བའི་ཕྱིར་རོ། །ཆགས་པ་བདུན་ནི། རྗེ་གུང་ཐང་བློ་གྲོས་ཀྱི་ཕར་
ཕྱིན་ལས། ལོངས་སྤྱོད་དང༌། ཚུལ་འཆལ་ནས་ཤེས་འཆལ་གྱི་བར་མངོན་གྱུར་
དྲུག་ལ་ཆགས་པ་དང༌། ཕྱིན་དྲུག་སྒོམ་པར་ཕྱི་བཤོལ་ལ་ཆགས་པ་དང་། རེ་རེ་
ཙམ་གྱིས་ཆོག་འཛིན་ལ་ཆགས་པ་དང་། ལན་ལ་རེ་བ་དང་། རྣམ་སྨིན་ལ་རེ་བ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 465.
དང༌། མི་མཐུན་ཕྱོགས་དྲུག་གི་བག་ལ་ཉལ་དང༌། རྣམ་གཡེང་ལ་ཆགས་པ་སྟེ་
བདུན་པོ་ཅི་རིགས་ཉམས་པར་བྱས་པའོ། །ཞེས་གསུངས་པ་ལྟར་རོ། ། །
ཕར་ཕྱིན་གྱི་ཡོན་ཏན་རྒྱ་ཆེ་ལ་ངོ་མཚར་བ་རང་བཞིན་གྱི་དགའ་བདེ་བླ་ན་
མེད་པ་ཡོད་དེ། སོ་སོའི་ཡོན་ཏན་ཚིགས་བཅད་ཉེར་གཉིས་ཀྱིས་བཤད་པའི་
ཕྱིར། རྒྱན་ལས། སངས་རྒྱས་སྲས་རྣམས། ཞེས་སོགས་ནས། བརྩོན་འགྲུས་ལྡན་
པ་ཐོས་པས་ཕམ་པ་མེད། །ཅེས་པའི་བར་བྱུང་བའི་ཕྱིར་རོ། །ཕར་ཕྱིན་མཆན་
ལས། དབྱིག་འགྲེལ་དུ་ཉེར་གསུམ་བྱུང་ཡང་རྩ་བར་ཚིགས་བཅད་སོ་དྲུག་
འདུག་པས་བསྡུ་ལུགས་དཔྱད་དགོས་ཞེས་གསུངས་པས་བརྟག་གོ །
སྐབས་འདིར་ཁ་ཅིག་ན་རེ། ཕར་ཕྱིན་དྲུག་རེ་རེའི་ནང་དུ་དྲུག་དྲུག་ཚང་
བར་བསྡུས་ནས་ཉམས་སུ་ལེན་ཚུལ་ཡོད་དེ། སྦྱིན་པ་དྲུག་སྦྱིན་པར་བསྡུས་ནས་
ཤེས་རབ་དྲུག་ཤེས་རབ་ཏུ་ཆོས་མཐུན་པར་ཉམས་སུ་ལེན་པར་བྱེད་པ་དེ་ཡིན་་་་
པའི་ཕྱིར་ཏེ། རྟོགས་དཀའི་སྣང་བ་ལས། དེ་ལྟར་སྦྱིན་པ་ལ་སོགས་པའི་ཕ་རོལ་
ཏུ་ཕྱིན་པ་སོ་སོར་སྦྱིན་པ་ལ་སོགས་པ་དྲུག་དྲུག་ཏུ་བསྡུས་པས་ན་དྲུག་ཚན་དྲུག་་
གི་རྣམ་པ་སུམ་ཅུ་རྩ་དྲུག་ཡིན་མོད་ཀྱི། གོ་ཆ་སྒྲུབ་པ་རྣམ་པ་དྲུག་ཏུ་སྡུད་རུང་
སྟེ། སྦྱིན་པའི་སྦྱིན་པ་ནས། ཤེས་རབ་ཀྱི་སྦྱིན་པའི་བར་དྲུག་སྦྱིན་པ་དང༌། ལ་
སོགས་པས་སྦྱིན་པའི་ཤེས་རབ་ནས། ཤེས་རབ་ཀྱི་ཤེས་རབ་ཀྱི་བར་དྲུག་ཤེས་
རབ་ཏུ་ཆོས་མཐུན་པ་ཡིན་པའི་ཕྱིར་ཤེས་རབ་སྒོམ་པར་བྱེད་དོ། །ཞེས་གསུངས་
པའི་ཕྱིར་ཟེར། ཡང་ཁ་ཅིག་དེ་ནི་མི་རིགས་ཏེ། དེ་ལྟར་བྱས་ན་གོ་སྒྲུབ་སོ་དྲུག་
ཏུ་དབྱེ་བའི་སྒྲུབ་བྱེད་དུ་འགྲོ་ཡང་སྦྱིན་པ་དྲུག་སྦྱིན་པའི་གོ་སྒྲུབ་དུ་བྱས་ན་རྩ་་་་
འགྲེལ་གྱི་དོན་ལས་ཕྱིན་ཅི་ལོག་ཏུ་འགྱུར་བའི་ཕྱིར་ཏེ། རྣམ་བཤད་སྙིང་བོ་རྒྱན་
ལས། ཁ་ཅིག་སྦྱིན་པ་དྲུག་སྦྱིན་པར་ཆོས་མཐུན་པ་ནས། ཤེས་རབ་དྲུག་ཤེས་
རབ་ཏུ་ཆོས་མཐུན་པའི་དོན་དུ་བྱེད་པ་ནི། སུམ་ཅུ་རྩ་དྲུག་ཡོད་པའི་སྒྲུབ་བྱེད་



· 466 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡིན་གྱི། གོ་ཆ་སྒྲུབ་པ་དྲུག་ཏུ་ངེས་པའི་སྒྲུབ་བྱེད་ཕྱིན་ཅི་ལོག་ཡིན་ཏེ། གཞན་
དུ་ན་སྦྱིན་པ་དྲུག་བསྡུས་ནས་ཉམས་སུ་ལེན་པ་སྦྱིན་པའི་གོ་སྒྲུབ་ཏུ་ཁས་ལེན་་་་་་
དགོས་པས་སོ། །དེ་ནི་སྦྱིན་པའི་གོ་སྒྲུབ་ཀྱིས་བསྡུས་པའི་སྦྱིན་པའི་གོ་ཆ་དང༌།
སྦྱིན་པ་གཉིས་གཅིག་ཏུ་བསམ་པའོ། །ཞེས་དང་། ཡིག་ཆར་ཡང་རྒྱས་པར་
བཀག་ནས། དེ་ལ་ཁོ་ན་རེ། བྱང་སེམས་མཐོང་ལམ་པའི་རྒྱུད་ཀྱི་སྦྱིན་པའི་
འཁོར་གསུམ་བདེན་མེད་དུ་མི་དམིགས་པར་རྟོགས་པའི་ཤེས་རབ་ཆོས་ཅན།
སྦྱིན་པའི་གོ་སྒྲུབ་མ་ཡིན་པར་ཐལ། ཤེས་རབ་ཀྱི་གོ་སྒྲུབ་ཡིན་པའི་ཕྱིར། དེར་
ཐལ། ཤེས་རབ་དང་གོ་སྒྲུབ་ཀྱི་གཞི་མཐུན་ཡིན་པའི་ཕྱིར་ན་མ་ཁྱབ། ཡང་ཁྱབ་
པར་ཐལ། ཤེས་རབ་ཏུ་གྱུར་བའི་གོ་སྒྲུབ་ཡིན་པའི་ཕྱིར་ན་མ་ཁྱབ། ཡང་ཁྱབ་
པར་ཐལ། སྦྱིན་པའི་ཤེས་རབ་ཀྱི་གོ་སྒྲུབ་ཡིན་པའི་ཕྱིར་ན་ཁྱབ། ཞེས་གསུངས་
པའི་ཕྱིར། ཁྱབ་སྟེ། ལུང་འདི་དག་གིས་སྦྱིན་པའི་གོ་སྒྲུབ་དྲུག་གང་རུང་ལ།
ཤེས་རབ་ཀྱི་དེ་དྲུག་པོ་གང་རུང་མིན་པས་ཁྱབ་པར་གསུངས་པའི་ཕྱིར་ཟེར་བས་
དཔྱད་པར་བྱའོ། ། །
འཇུག་སྒྲུབ་ཀྱི་སྐོར།
དྲི་བ། འཇུག་སྒྲུབ་ཀྱི་མཚན་ཉིད་དང་དབྱེ་བ་སོགས་ཇི་ལྟར་
འཇོག
ལན། སྒོམ་བྱུང་གཙོ་བོར་གྱུར་པའི་གནས་སྐབས་ཀྱི་ཐེག་ཆེན་ལ་གོང་
ནས་གོང་དུ་འཇུག་དགོས་པའི་ཡེ་ཤེས་དེ། འཇུག་སྒྲུབ་ཀྱི་མཚན་ཉིད། དབྱེ་ན།
བསམ་གཟུགས་ཀྱིས་བསྡུས་པའི་འཇིག་རྟེན་པའི་ལམ་བསམ་གཟུགས་བརྒྱད་ཀྱི་
འཇུག་པ་དང༌། སྦྱིན་སོགས་ཕར་ཕྱིན་དྲུག་གི་མཐོང་ལམ་དུ་འཇུག་པ་དང་།
འཕགས་པའི་ལམ་གྱི་འཇུག་པ་དང་། ཚད་མེད་པའི་འཇུག་པ་དང༌། མི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 467.
དམིགས་པ་དང་ལྡན་པའི་འཇུག་པ་དང་། འཁོར་གསུམ་ཡོངས་སུ་དག་པའི་
འཇུག་པ་དང་། ཆེད་དུ་བྱ་བའི་འཇུག་པ་དང་། མངོན་པར་ཤེས་པའི་འཇུག་པ་
དང་། རྣམ་པ་ཐམས་ཅད་མཁྱེན་པ་ཉིད་ཀྱི་འཇུག་པ་དང་དགུ་ཡོད་དོ། །སྐབས་
འདིའི་ཐེག་པ་ཆེན་པོ་ལ་འཇུག་འཛེག་གི་དོན་ཡོད་དེ། མདོ་སྡེ་རྒྱན་ལས།
དམིགས་པ་ཆེ་བ་ཉིད་དང་ནི། །ཞེས་སོགས་གསུངས་པ་ལྟར་ཐེག་པ་ཆེན་པོའི་
སྡེ་སྣོད་རྒྱ་ཆེ་བ་ལ་དམིགས་པ་དང༌། རང་གཞན་གྱི་དོན་གཉིས་སྒྲུབ་པ་དང་།
བདག་མེད་གཉིས་ཀ་ཤེས་པའི་ཡེ་ཤེས་དང༌། བསྐལ་ཆེན་གྲངས་མེད་གསུམ་དུ་
རྟག་སྦྱོར་གུས་སྦྱོར་གྱི་བརྩོན་འགྲུས་དང་། སྙིང་རྗེས་འཁོར་བར་གནས་ཤིང་
ཤེས་རབ་ཀྱིས་དེར་ཀུན་ནས་ཉོན་མོངས་པ་མེད་པའི་ཐབས་མཁས་དང༌།
སྟོབས་བཅུ་སོགས་ཡང་དག་པར་འགྲུབ་པ་དང་། ཡང་ཡང་མངོན་པར་བྱང་
ཆུབ་པ་དང་། འདས་ཚུལ་ལ་སོགས་པའི་མཛད་པ་སྟོན་པའི་འཕྲིན་ལས་ཆེན་པོ་
སྟེ་བདུན་དང་ལྡན། ཐེག་པ་ནི་ཐེག་པ་ཆེན་པོ་དང༌། དེ་ལ་གོང་ནས་གོང་དུ་
འཇུག་པ་ནི་འཇུག་འཛེག་གི་དོན་ཡིན་ནོ། །
འཇུག་སྒྲུབ་དགུ་སྐྱེ་ཚུལ་གྱི་གོ་རིམ་ནི། འདོད་སེམས་དམན་པ་དང་། ཕྱི་
རོལ་ཏུ་ཤིན་ཏུ་གཡེང་བ་ཡིན་པས་དེ་ལས་སེམས་ནང་དུ་བརྟན་པར་གནས་པའི་
བསམ་གཏན་གཟུགས་མེད་ཀྱི་ལམ་གཞིའམ་རྟེན་དུ་བྱས་ནས་ཕྱིན་དྲུག་ལ་་་་་་་་
འཇུག་ཅིང་། དེའང་འཇུག་པ་ལས། དེ་ལ་དེ་ཡི་རྗེས་སུ་འགྲོ་བའི་ཡོན་ཏན་
འབྱུང༌། །ཞེས་སོགས་ལྟར་ཤེས་རབ་ཀྱི་ཕར་ཕྱིན་གཙོ་བོར་གྱུར་པའི་སྟོབས་ཀྱིས་
རྒྱ་ཆེ་བའི་ལམ་ལ་ངེས་པ་དྲངས་ཏེ་འོངས་པ་དང༌། རྒྱ་ཆེ་བའི་ལམ་གྱི་སྟོབས་
ཀྱིས་སྒྲིབ་པའི་གཉེན་པོ་མཐོང་ལམ་སྒོམ་ལམ་མི་སློབ་ལམ་ཁྱད་པར་གྱི་ལམ་བཞི་
བྱུང་ཞིང་དེ་ལྟར་རང་དོན་ཉམས་འོག་ཏུ་ཚུད་པ་ན་གཞན་དོན་སྒྲུབ་བྱེད་ཚད་་་་
མེད་བཞི་འབྱུང་ལ་གཞན་དོན་སྒྲུབ་པའི་གེགས་ཀྱི་གཙོ་བོ་མངོན་ཞེན་བཀག་་་་་



• 468 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་མི་དམིགས་པ་དང་ལྡན་པ་དང་། མཉམ་བཞག་ཏུ་དེ་ལྟར་བསྒོམས་པའི་
སྟོང ས་ཀྱིས་རྗེས་ཐོབ་ཏུ་ཀུན་རྫོབ་སྣང་བ་དེ་ཀ་རང་གི་རྒྱུ་མཚན་གཞན་བསམ་་་་
མི་ད གོས་པར་སྦྱིན་སོགས་ཀྱི་འཁོར་གསུམ་སྒྱུ་མ་ལྟ་བུར་འཆར་ཐུབ་པ་དང་།
དེ་ལྟར་རྒྱུ་ཚོགས་གཉིས་ལ་ཞུགས་པའི་སྟོབས་ཀྱིས་འབྲས་བུ་རང་དོན་ཆོས་སྐུ་་་་
དང་གཞན་དོན་གཟུགས་སྐུ་སོགས་ཆེད་དུ་བྱ་བ་གསུམ་གྱི་དོན་དུ་དེ་དག་མྱུར་་་་
དུ་འགྲུབ་པའི་མངོན་ཤེས་དྲུག་ལ་བརྟེན་ནས་རྣམ་མཁྱེན་ལ་འཇུག་པར་འགྱུར་་་
བ་ཡིན་ལ། འཇུག་སྒྲུབ་དགུའི་གོ་རིམ་སྤྱིར་འདི་ལྟར་སྐྱེ་དགོས་པའི་ངེས་པ་ཆེར་
མེད་ཀྱང་གསེར་ཕྲེང་ལས། གོ་རིམ་འདི་ལྟར་སྐྱེ་ཚུལ་གསུངས་འདུག་པས་དེ་
མཐུན་བྱས་སོ། །
སྐབས་འདིར་ཁ་ཅིག་ན་རེ། འཇུག་སྒྲུབ་ཀྱི་ས་མཚམས་མོས་སྤྱོད་ཀྱི་སྦྱོར་
ལམ་དྲོད་ནས་འཇོག་དགོས་ཏེ། དོན་བདུན་ཅུའི་རྣམ་བཞག་ལས། ས་མཚམས་
མོས་སྤྱོད་ཀྱི་སྦྱོར་ལམ་དྲོད་ནས་རྒྱུན་མཐའི་བར་རོ། །ཞེས་དང༌། རྣམ་བཤད་
ལས། ས་མཚམས་མོས་སྤྱོད་ཀྱི་ས་ནས་རྒྱུན་མཐའི་བར་རོ། །ཞེས་དང་། རྟོགས་
དཀའི་སྣང་བ་ལས། མ་མཐའ་ཐེག་ཆེན་སྦྱོར་ལམ་དྲོད་ནས་ཡོད་དེ། ཞེས་དང་།
གསེར་ཕྲེང་ལས། གཉིས་པ་འཇུག་པའི་བྱ་བ་ནི་སྒོམ་བྱུང་གཙོ་བོར་གྱུར་པའི་སྒོ་
ནས་ཐེག་ཆེན་ལ་འཇུག་པར་བྱའོ། །ཞེས་གསུངས་པའི་ཕྱིར་ཟེར། ཡང་ཁ་ཅིག །
དེ་ལྟར་མ་ཡིན་ཏེ། སྦྱོར་ལམ་རྩེ་མོ་མན་ཆད་ལ་འཇུག་སྒྲུབ་མེད་པའི་ཕྱིར་ཏེ།
ཡིག་ཆར། ས་མཚམས་སྦྱོར་ལམ་རྩེ་མོ་ཡན་ཆད་ནས་རྒྱུན་མཐའི་བར་དུ་ཡོད།
ཞེས་གསུངས་པའི་ཕྱིར། ཁྱབ་སྟེ། སྐབས་འདིའི་འཇུག་འཛེག་གི་དོན་ནི་གོང་
ནས་གོང་དུ་འཇུག་པ་སོགས་ཡིན་ལ་རྩེ་མོ་མན་ཆད་ན་དགེ་རྩ་འགའ་ཞིག་ཆད་་་
པའང་ཡོད་པས་གོང་ནས་གོང་དུ་འཇུག་པ་སྦྱོར་ལམ་རྩེ་མོ་མན་ཆད་ལ་མེད་་་་་་
པའི་ཕྱིར་རོ། །ཞེས་ཟེར་བ་ལ། ཡང་ཁ་ཅིག་ན་རེ། རྩེ་མོ་མན་ཆད་ན་དགེ་རྩ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·469 .
འགའ་ཞིག་ཆད་པ་ཡོད་ཅེས་པའང་ཐེག་དམན་ལ་ཡིན་གྱི་ཐེག་ཆེན་ལ་མ་ཡིན་་་་
པའི་ཕྱིར་ཏེ། གསེར་ལྟ་བུའི་སེམས་བསྐྱེད་སྐྱེས་པ་ཡན་ཆད་ལ་མེད་པའི་ཕྱིར་ཏེ།
བཟང་དང་སྨོན་པའི་སྟོབས་ཅན་དང་། །ཞེས་སོགས་གསུངས་པའི་ཕྱིར་ཟེར་
པས་དཔྱད་དགོས་ལ། ཕར་ཕྱིན་ཟིན་བྲིས་ལས། འཇུག་སྒྲུབ་ཀྱི་ས་མཚམས་དོན་
བདུན་ཅུ་ན་སྦྱོར་ལམ་དྲོད་ནས་བཞག་ཀྱང་། འདིར་རྩེ་མོ་ནས་བཞག་པ། རྩེ་
དང་སྦྱིན་ལ་སོགས་པ་དྲུག །ཅེས་པའི་དངོས་བསྟན་གཙོ་བོའི་རྩེ་སྦྱོར་གྱི་ས་
མཚམས་ཡིན། ཞེས་གསུངས་པ་ལ་དཔག་ན། ཡིག་ཆར་ས་མཚམས་སྦྱོར་ལམ་རྩེ་
མོ་ནས་བཞག་པ་རྩ་བའི་དངོས་བསྟན་གཙོ་བོ་ལ་དགོངས་ཟེར་དགོས་སམ་སྙམ་་
ཡང་ཁ་ཅིག་འཇུག་ཡུལ་གྱི་ཐེག་ཆེན་དགུའི་ངོས་འཛིན་ལ་རྟོགས་དཀའི་་་་
སྣང་བ་ལས། དགུ་གང་ཞེ་ན། བྱང་སེམས་ཀྱི་འཇུག་བྱ་ཐམས་ཅད་རྒྱུ་དང་
འབྲས་བུའི་ཐེག་ཆེན་གཉིས་སུ་ངེས་ལ། རྒྱུའི་ཐེག་ཆེན་ཡང་ཚོགས་གཉིས་སུ་
ངེས་ཤིང་། ཡེ་ཤེས་ཀྱི་ཚོགས་ལ་ཞི་ལྷག་གཉིས་ལས། ཞི་གནས་ཀྱི་ངོ་བོ་བསམ་
གཏན་དང་གཟུགས་མེད་པའི་སྙོམས་པར་འཇུག་པ་དང་བསོད་ནམས་ཀྱི་ཚོགས་
སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་དང༌། ལྷག་མཐོང་གི་ངོ་བོ། མཐོང་
བ་དང་། སྒོམ་པ་དང་། མི་སློབ་པ་དང༌། ཁྱད་པར་གྱི་ལམ་དང་། ཚོགས་
གཉིས་གསོག་པའི་ཀུན་སློང་ཚད་མེད་པ་བཞི་དང་། དངོས་གཞི་མི་དམིགས་པ་
དང་ལྡན་པ་དང༌། རྗེས་དངོས་པོ་ཐམས་ཅད་ལ་འཁོར་གསུམ་དུ་དག་པ་དང་།
འབྲས་བུའི་ཐེག་ཆེན་གྱི་དབྱེ་བ་ཆེད་དུ་བྱ་བ་གསུམ་དང༌། ཡོན་ཏན་མངོན་
པར་ཤེས་པ་དྲུག་དང་། ངོ་བོ་རྣམ་པ་ཐམས་ཅད་པ་ཉིད་དག་ལ་དངོས་སུ་
འཇུག་པའི་སྦྱོར་བས་ཡང་དག་པར་གནས་པའི་མཚན་ཉིད་ཀྱི་བྱ་བ་ནིའོ། །ཞེས་
གསུངས་པ་ལྟར་ཁས་ལེན་དགོས་ཟེར། །



• 470. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡང་ཁ་ཅིག་དེ་མི་འཐད་དེ། འདིའི་སྐབས་ཀྱི་བསམ་གཏན་གཟུགས་མེད་
དེ་ཐེག་ཆེན་སྦྱོར་ལམ་པའི་བསམ་གཟུགས་སྤྱི་ལ་སྦྱོར་དགོས། སྦྱིན་སོགས་ཕར་
ཕྱིན་དྲུག་བསོད་ནམས་ཀྱི་ཚོགས་ཀྱིས་བསྡུ་བར་བཤད་པའང་མི་འཐད། མཐོང་
སྒོམ་སོགས་ལྷག་མཐོང་གི་ངོ་བོར་བཤད་པའང་མི་འཐད་པའི་ཕྱིར། གསེར་
ཕྲེང་ལས། དེ་ཡང་རྣམ་པ་གསུམ་དུ་འདུས་ཏེ། འཇིག་རྟེན་པ་དང༌། འཇིག་
རྟེན་ལས་འདས་པ་དང་། དེ་གཉིས་ཐེག་ཆེན་མ་ཡིན་པ་ལས་ཁྱད་པར་དུ་བྱེད་
པའི་ལམ་མོ། །དང་པོ་ནི། བསམ་གཏན་དང་གཟུགས་མེད་པའོ། །གཉིས་པ་ལ་
གཉིས་ལས། རང་དོན་སྒྲུབ་པ་ལམ་ནི། སྦྱིན་སོགས་དང་མཐོང་ལམ་སོགས་ཏེ།
རིམ་པ་ལྟར་ཡོན་ཏན་ཐོབ་པ་དང་། སྒྲིབ་པ་སྤོང་བར་བྱེད་པའོ། །གཞན་དོན་
སྒྲུབ་པའི་ལམ་ནི། བྱམས་སོགས་ཚད་མེད་དང་། ཞེན་པའི་དམིགས་པ་མེད་
པའི་ཡེ་ཤེས་དེ། རིམ་པ་ལྟར་གཞན་དོན་ལ་སྤྲོ་བ་དང༌། དེ་གྲུབ་པ་ལ་མཁས་
པའོ། །གསུམ་པ་ནི། འཁོར་གསུམ་རྣམ་པར་མི་རྟོག་པ་དང་ཆེད་དུ་བྱ་བ་དོན་
དུ་གཉེར་བ་དང་མངོན་ཤེས་དྲུག་ནི་མཐུའི་ཁྱད་པར་རོ། །འབྲས་བུ་ནི། རྣམ་
མཁྱེན་ཐོབ་ནས་ཆོས་འཁོར་བསྐོར་བའོ་ཞེས་ཊིཀ་ཆུང་ལས་གསུངས་པ་ལྟར་རོ། །
ཞེས་གསུངས་པའི་ཕྱིར་ཁྱབ་སྟེ། རྣམ་བཤད་ལས་དེ་ལྟར་གསུངས་པའི་ཕྱིར།
གཞན་ཡང་། བསོད་ནམས་ཀྱི་ཚོགས་ཀྱིས་བསྡུས་པའི་ཕར་ཕྱིན་དྲུག་བཤད་པ་
མི་འཐད་པར་ཐལ། ཕར་ཕྱིན་དྲུག་གི་དང་བོ་བསོད་ནམས་ཀྱི་ཚོགས་ཁོ་ན་
དང༌། ཐ་མ་ཡེ་ཤེས་ཀྱི་ཚོགས་ཁོ་ན་དང་། བར་བ་གསུམ་ལ་གཉིས་ཡོད་པ་ཀུན་
མཁྱེན་བླ་མའི་དགོངས་པ་ཡིན་པའི་ཕྱིར་ཏེ། དབུ་མའི་མཐའ་དཔྱོད་ལས། ཁ་
ཅིག་ན་རེ། ཕར་ཕྱིན་དང་པོ་གསུམ་བསོད་ནམས་ཀྱི་ཚོགས་དང་། ཕར་ཕྱིན་ཕྱི་
མ་གཉིས་ཡེ་ཤེས་ཀྱི་ཚོགས་དང༌། བརྩོན་འགྲུས་གཉིས་ཀ་གཏོགས་པ་ཁོ་ན་ཟེར་
ན། བདག་མེད་པའི་ཆོས་ལ་ངེས་སེམས་ཀྱི་བཟོད་པའི་ཕར་ཕྱིན་ཆོས་ཅན།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·471.
བསོད་ནམས་ཀྱི་ཚོགས་སུ་ཐལ། དང་པོ་གསུམ་པོ་གང་རུང་ཡིན་པའི་ཕྱིར།
རྟགས་ཁྱབ་ཁས། འདོད་མི་ནུས་ཏེ། ཡེ་ཤེས་ཀྱི་ཚོགས་ཡིན་པའི་ཕྱིར། ཆོས་
ཅན་དེའི་ཕྱིར་དང༌། བར་བ་གསུམ་ལ་ཚོགས་གཉིས་ཀ་ཡོད་པའི་ཕྱིར་ཏེ། མདོ་
སྡེ་རྒྱན་ལས། སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་
ཤེས་ཀྱི། །གསུམ་པོ་གཞན་ནི་གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །
ཞེས་གསུངས་པའི་ཕྱིར། ཡང་ཁ་ཅིག བསམ་གཏན་ཡེ་ཤེས་ཀྱི་ཚོགས་ཁོ་ན་ཟེར་
ན། འོ་ན་བདག་མེད་ཕྲ་རགས་ཀྱི་ལྟ་བས་མ་ཟིན་པའི་བསམ་གཏན་གྱི་ཕར་
ཕྱིན་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་སྟེ། སྟོང་ཉིད་
རྟོགས་པའི་གང་ཟག་གི་རྒྱུད་ཀྱི་དེ་དག་ལ་དེས་ཟིན་པས་མ་ཁྱབ་པའི་ཕྱིར།
འདོད་མི་ནུས་ཏེ། དེ་འདྲ་བའི་ཕར་ཕྱིན་དང་པོ་ལྔ་བསོད་ནམས་ཀྱི་ཚོགས་ཡིན་
པའི་ཕྱིར་ཏེ། རྒྱུད་བླ་མ་ལས། བསོད་ནམས་ཕ་རོལ་ཕྱིན་པ་ལྔ། །ཞེས་གསུངས་
པའི་ཕྱིར་ཟེར། འོན་ཀྱང་མཁས་དབང་ལ་ལས། རང་ལུགས་ལ། མཁས་གྲུབ་
ཆེན་པོ་ཉན་ཤཱཀ་པས་མཛད་པའི་ཆོས་དབྱིངས་བསྟོད་པའི་ཊཱི ཀ་ལྟ་ངན་མུན་་་་་
སེལ་ལས། དེ་ལ་རྒྱུད་བླ་མས་ནི། སྟོང་ཉིད་རྟོགས་པའི་ལྟ་བས་མ་ཟིན་པའི་ཕར་
ཕྱིན་ལྔའི་དབང་དུ་བྱས་ལ། འཇུག་པས་ནི་དང་པོ་གསུམ་གཙོ་ཆེ་བ་དང་།
བསམ་གཏན་ཡེ་ཤེས་ཀྱི་ཚོགས་ཁྱད་པར་ཅན་གྱི་རྟེན་དུ་བྱས། མདོ་སྡེ་རྒྱན་གྱིས་
ནི། དང་བོ་གཉིས་དང་ཕྱི་མ་གཉིས་ཚོགས་གཉིས་ཀྱི་ངོ་བོའི་དབང་དུ་བྱས་
ཤིང༌། བར་བ་གསུམ་ལ་ཚོགས་གཉིས་ཀ་ཡོད་པའི་དབང་དུ་བྱས་སོ། །ཞེས་
གསུངས་པ་ལྟར་ཡིན་གསུང་། དྲངས་མ་ཐག་པའི་ལུང་འདིར་དང་པོ་གཉིས་
དང་ཕྱི་མ་གཉིས་བར་བ་གསུམ་ཞེས་བྱུང་ལ། དེ་ལྟར་ན་བདུན་དུ་འགྱུར་བས་
དཔྱད་གཞིར་སྣང་ངོ༌། །ཁ་ཅིག་ན་རེ། འཕགས་ལམ་ལ་འཇུག་པའི་འཇུག་སྒྲུབ་
ཀྱི་འཇུག་བྱའི་མི་སློབ་ལམ་ཡིན་ན། མི་སློབ་ལམ་མ་ཡིན་པའི་ཁྱབ་པར་ཐལ།



，472 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསེར་ཕྲེང་ལས། ལམ་ཡང་མཐོང་ལམ་དང་སྒོམ་ལམ་ས་བདུན་པ་མན་ཆད་
དང་མི་སློབ་པའི་ལམ་ས་བརྒྱུད་པ་སྟེ་འབད་རྩོལ་ཞི་བས་དེ་ཐོབ་པ་ལྟ་བུའོ། །
ཁྱད་པར་གྱི་ལམ་ས་དགུ་བ་དང་བཅུ་བའོ་ཞེས་འབུམ་པ་འཆད་ལ། ཞེས་དང་།
ལམ་ལྔའི་མི་སློབ་པ་ནི་འདིར་གཟུང་བ་མིན་གྱི་འབུམ་པས་བཤད་པ་ལྟར་ཡིན་་་་
པ་དང༌། ཞེས་གསུངས་པའི་ཕྱིར་ཟེར་བ་ལ། ཁ་ཅིག་གིས་མ་ཁྱབ་སྟེ། འཕགས་
ལམ་ལ་འཇུག་པའི་འཇུག་སྒྲུབ་ཀྱི་སྐབས་ཀྱི་འགྲེལ་བའི་ཚིག་ཟིན་ལ་བཤད་པའི་
ལམ་བཞིའི་ནང་ཚན་གྱི་མི་སློབ་ལམ་ཡིན་ན། ལམ་ལྔའི་ཡ་གྱལ་གྱི་མི་སློབ་ལམ་
མ་ཡིན་པའི་ཁྱབ་ཅེས་པའི་དོན་ཡིན་པའི་ཕྱིར། གོང་དུ་འདོད་མི་ནུས་ཏེ། དེའི་
འཇུག་བྱའི་མི་སློབ་ལམ་ཡིན་ན། མི་སློབ་ལམ་ཡིན་པའི་ཁྱབ་པའི་ཕྱིར། མ་གྲུབ་
ན། དེར་ཐལ། དེར་འཇུག་བྱའི་མི་སློབ་ལམ་དེའི་འཇུག་བྱའི་རྣམ་མཁྱེན་གཉིས་
དོན་གཅིག་ཡིན་པའི་ཕྱིར། མ་གྲུབ་ན། དེར་ཐལ། དེའི་འཕགས་ལམ་ལ་འཇུག་
པའི་འཇུག་སྒྲུབ་ཡིན་ན། རྣམ་མཁྱེན་ལ་འཇུག་པའི་འཇུག་སྒྲུབ་ཡིན་པའི་ཁྱབ་
པའི་ཕྱིར། རྣམ་བཤད་ལས། རྒྱུ་ལ་ཞུགས་པ་དེ་ཉིད་འབྲས་བུ་ལ་འཇུག་པ་ཡིན་
མོད་ཀྱི། ཞེས་གསུངས་པའི་ཕྱིར་ཟེར་བས་དཔྱད་པར་བྱའོ། །སྐབས་འདིར་
བསམ་གཟུགས་ཀྱི་རྣམ་བཞག་ལས་འཕྲོས་ཏེ་བཤད་བྱ་མང་མོད་མང་པས་་་་་་
འཇིགས་ནས་མ་བྲིས་པས་གཞན་ལས་ཤེས་པར་བྱའོ། །
ཚོགས་སྒྲུབ་ཀྱི་སྐོར།
དྲི་བ། ཚོགས་སྒྲུབ་ཀྱི་མཚན་ཉིད་དང༌། དབྱེ་བ་སོགས་གང་།
ལན། རང་འབྲས་བྱང་ཆེན་དངོས་སུ་འབྱིན་པའི་ཆ་ནས་བཞག་པའི་
སྒོམ་བྱུང་གཙོ་བོར་གྱུར་པའི་གནས་སྐབས་ཀྱི་བྱང་སེམས་ཀྱི་ཡེ་ཤེས་དེ། ཚོགས་
སྒྲུབ་ཀྱི་མཚན་ཉིད། དབྱེ་ན་བཅུ་བདུན་ཡོད་དེ། སྙིང་རྗེ་ཆེན་པོའི་ཚོགས་དང་།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·473
སྦྱིན་པའི་ཚོགས་དང་། ཚུལ་ཁྲིམས་ཀྱི་ཚོགས་དང༌། བཟོད་པའི་ཚོགས་དང་།
བརྩོན་འགྲུས་ཀྱི་ཚོགས་དང་། བསམ་གཏན་གྱི་ཚོགས་དང་། ཤེས་རབ་ཀྱི་
ཚོགས་དང་། ཞི་གནས་ཀྱི་ཚོགས་དང་། ལྷག་མཐོང་གི་ཚོགས་དང༌། དེ་ཟུང་
འབྲེལ་གྱི་ཚོགས་དང་། ཐབས་མཁས་ཀྱི་ཚོགས་དང༌། ཡེ་ཤེས་ཀྱི་ཚོགས་དང༌།
བསོད་ནམས་ཀྱི་ཚོགས་དང་། ལམ་གྱི་ཚོགས་དང་། གཟུངས་ཀྱི་ཚོགས་དང་།
སའི་ཚོགས་དང་། གཉེན་པོའི་ཚོགས་ཀྱི་བར་བཅུ་བདུན་ཡོད་པའི་ཕྱིར། དེ་
དག་མདོ་ནས་བཤད་པའི་དྲི་བ་དྲུག་གི་ལན་དུ་སྦྱོར་ཚུལ་ནི། གོ་སྒྲུབ་ལས་
འཕྲོས་ཏེ་རབ་འབྱོར་གྱིས་ཇི་ཙམ་གྱིས་ན་བྱང་སེམས་ཀྱིས་གོ་ཆ་བགོས་ཞེས་དྲིས་
པའི་ལན་དུ་དེ་བཞིན་གཤེགས་པའི་ཚོགས་དང་པོ་བཅུ་གསུངས་པ་དང་།
འཇུག་སྒྲུབ་ལས་འཕྲོས་ནས་རབ་འབྱོར་གྱིས་བྱང་སེམས་ཀྱི་ཐེག་ཆེན་གང་ཞེས་་་
པའི་ལན་དུ། ཐབས་མཁས་ནས་གཟུངས་ཀྱི་བར་དང་། ཇི་ཙམ་གྱིས་ན་ཐེག་
ཆེན་ལ་ཡང་དག་པར་ཞུགས་ཞེས་པའི་ལན་དུ། སའི་ཚོགས་དང༌། ཐེག་པ་དེས་
གང་ནས་ངེས་པར་འབྱུང་ཞེས་པའི་ལན་དུ། མཐོང་སྤང་གཉེན་པོའི་ཚོགས་
བཞི་དང་། ཐེག་པ་དེས་གང་དུ་གནས་པར་འགྱུར་ཞེས་པའི་ལན་དུ། སྒོམ་སྤང་
རྟོག་པ་དང་པོའི་གཉེན་པོ་དང། ཐེག་པ་དེས་གང་ཞིག་འབྱུང་བ་ལགས། ཞེས་
པའི་ལན་དུ། སྒོམ་སྤང་རྟོག་པ་ལྷག་མ་གསུམ་གྱི་གཉེན་པོ་གསུངས་ཏེ། མདོར་
ན་གོ་འཇུག་གི་སྒྲུབ་པ་གཉིས་ལས་འཕྲོས་ཏེ། དྲི་བ་དྲུག་གི་ལན་དུ་ཚོགས་སྒྲུབ་
བཅུ་བདུན་གསུངས་སོ། །
སྡུད་པར་ཡང་། དཔེར་ན་སྒྱུ་མ་མཁན་གྱིས་ཞེས་སོགས་ཤོ་ལོ་ཀ་གཉིས་
ཀྱིས་ཇི་ཙམ་གྱིས་བགོས་པ་ཡིན་དྲིས་པའི་ལན་གྱིས་ཚོགས་སྒྲུབ་དང་པོ་བཅུ་་་་་་
བསྟན་པ་ཡིན་ཞིང་། དེའང་ཤོ་ལོ་ཀ་དང་པོས་དཔེར་ན་སྒྱུ་མའི་སྤྲུལ་བས་
གཞན་གསོད་པ་སོགས་སྣང་ཡང་དེ་ལ་སེམས་མེད་པས་སྡིག་པ་སོགས་མི་འབྱུང་



• 474. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བ་ལྟར་འགྲོ་ཀུན་བདེ་བ་ལ་འགོད་པ་དང་འཇིགས་པ་ལས་སྐྱོབ་པ་སོགས་དོན་་་་
དམ་པར་མེད་པར་བསྟན་ནས་ཐ་སྙད་དུ་དེ་དག་རུང་བའི་སྙིང་རྗེ་ཆེན་པོའི་་་་་་
ཚོགས་བསྟན་པ་ཡིན་ལ། དམ་པ་རྣམས་ཀྱི་གོ་ཆ་མཆོག །ཅེས་པའི་བར་གྱི་ཤོ་ལོ་
ཀ་གཅིག་གིས་ཟུང་དུ་འབྲེལ་བ་ཡན་ཆད་ཀྱི་ཚོགས་དགུ་བསྟན་པ་ཡིན་ནོ། །
ཅིའི་ཕྱིར་འདི་ནི་ཞེས་པ་ནས་ཕ་རོལ་ཕྱིན་མཆོག་སྤྱོད་པ་ཡིན། །ཞེས་པའི་བར་
གྱི་ཤོ་ལོ་ཀ་གསུམ་གྱིས་ཚོགས་ལྷག་མ་བདུན་བསྟན་པ་ཡིན། ཞེས་འགྲེལ་བའི་
ཟིན་བྲིས་ལས་གསུངས་སོ། །ཚོགས་སྒྲུབ་དེ་དག་ནི། བསམ་སྦྱོར་གཉིས་དང་།
མཉམ་པར་བཞག་མ་བཞག་གཉིས་དང་ལྟ་སྤྱོད་གཉིས་དང་། འབྲས་བུ་སྒྲུབ་པ་
དང་དམིགས་པ་འཛིན་པ་གཉིས། ཡོན་ཏན་གྱི་རྟེན་དང་ཉེས་པ་སེལ་བ་གཉིས་
ཏེ་ལྔའི་ནང་དུ་འདུ་བས་དེའང་བསམ་པ་སྙིང་རྗེ་དང༌། སྦྱོར་བ་ཕྱིན་དྲུག་དང་།
མཉམ་བཞག་ཞི་ལྷག་གཉིས་ཟུང་འབྲེལ་གསུམ་ཡིན་ལ། མཉམ་པར་མ་བཞག་
པ་ཐམས་མཁས་དང་། ལྟ་བ་ཡེ་ཤེས་དང་། སྤྱོད་པ་བསོད་ནམས་ཀྱི་ཚོགས་
དང༌། འབྲས་བུ་སྒྲུབ་པ་ལམ་དང་དམིགས་པ་འཛིན་པ་གཟུངས་དང་ཡོན་ཏན་
གྱི་རྟེན་སའི་ཚོགས་དང་། ཉེས་པ་སེལ་བ་གཉེན་པོའི་ཚོགས་རྣམས་སུ་ཡོད་པའི་
ཕྱིར་འདིའི་ཟུང་འབྲེལ་དེ་རྣམ་བཤད་ལས་ཞི་ལྷག་ཟུང་དུ་འབྲེལ་བ་ལ་བཤད་ལ།
གསེར་ཕྲེང་ལས། ཐབས་ཤེས་ཟུང་འབྲེལ་ལ་བྱས་པས་ཚིག་མི་མཐུན་ཡང་
དགོངས་པ་གཅིག་པར་སྣང་སྟེ། འགྲེལ་བའི་ཟིན་བྲིས་ལས། འདིའི་ཟུང་དུ་
འབྲེལ་བ་དེ་རྣམ་བཤད་ལས་གོང་གི་ཞི་ལྷག་གཉིས་པོ་དེ་ཟུང་འབྲེལ་ལ་བྱས་པ་་་
ད་ང། གསེར་ཕྲེང་ནས་སྲིད་ཞིའི་མཐའ་འགོག་པའི་ཐབས་ཤེས་ཟུང་འབྲེལ་ལ་
བྱས་པ་ཚིག་མི་མཐུན་པ་ལྟར་ཡོད་ཀྱང་། སྲིད་མཐའ་གནོན་པའི་ལྷག་མཐོང་
སྟོབས་དང་བྲལ། །ཞི་མཐའ་གནོན་པའི་སྙིང་རྗེའི་རླན་གྱིས་དབེན། །ཞེས་
གསུངས་པ་དང་། བྱང་སེམས་ཀྱིས་བསམ་གཏན་གྱི་མི་མཐུན་ཕྱོགས་ཀྱི་གཙོ་བོ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
，475.
ལ་དམན་པའི་ཡིད་བྱེད་བཞག་པ་སོགས་ཀྱི་ཕྱིར་ན་ཐེག་ཆེན་གྱི་ཞི་ལྷག་ལ་སྲིད་་་
ཞིའི་མཐའ་འགོག་པའི་སྙིང་རྗེ་དང་ཤེས་རབ་གཉིས་འཇོག་དགོས་པར་སྣང་་་་་་
བས། རྣམ་བཤད་གསེར་ཕྲེང་གཉིས་དགོངས་པ་གཅིག་ཏུ་འགྲོ་བ་ཡིན་ནམ་
སྙམ་གསུང་། ཞེས་གསུངས་པའི་ཕྱིར། དེ་
ཡང་གོ་སྒྲུབ་ཀྱི་མདོ་ལས་འཕྲོས་ནས་བཤད་པའི་ཚོགས་སྒྲུབ་བཅུའི་བཤད་་
པ་རྫོགས་ནས་འཇུག་སྒྲུབ་ཀྱི་མདོ་ལས་འཕྲོས་ནས་རབ་འབྱོར་གྱིས་དྲི་པ་ལྔ་ཞུས་
པའི་ལན་དུ། ཐབས་མཁས་ཚོགས་སྒྲུབ་ཀྱི་མདོར་ཕྱིན་དྲུག་གི་ཐེག་ཆེན། ཡེ་
ཤེས་ཀྱི་ཚོགས་སྒྲུབ་ཀྱི་མདོར་སྟོང་བ་ཉིད་ཀྱི་ཐེག་ཆེན། བསོད་ནམས་ཚོགས་
སྒྲུབ་ཀྱི་མདོར་ཏིང་ངེ་འཛིན་གྱི་ཐེག་ཆེན། ལམ་གྱི་ཚོགས་སྒྲུབ་ཀྱི་མདོར་ཐེག་
ཆེན་བཅུ་བདུན། གཟུངས་ཀྱི་ཚོགས་སྒྲུབ་ཀྱི་མདོར་གཟུངས་ཀྱི་ཐེག་ཆེན་ཏེ་དེ་
དག་སྡོམ་པས་ཐེག་ཆེན་ཉེར་གཅིག་བྱུང་ལ། ཐེག་ཆེན་ཉེར་གཅིག་གི་འདྲེན་
ཚུལ་གནོད་འཇོམས་གཉིས་ཀྱི་བཤད་པ་ཅུང་ཟད་མི་འདྲ་བས་དེ་གཉིས་ཀྱི་་་་་་་
བཤད་ཚུལ་བཀོད་ན་འདི་ལྟར། ཡུམ་གསུམ་གནོད་འཇོམས་ལས། བཅོམ་ལྡན་
འདས་བྱང་ཆུབ་སེམས་དཔའ་སེམས་དཔའ་ཆེན་པོའི་ཐེག་པ་ཆེན་པོ་གང་་་་་་་་
ལགས་ཞེས་བྱ་བ་ལ་སོགས་པ་ཞུ་བ་རྣམ་པ་ལྔ་བརྩམས་སོ། །དེ་ལ་བཅོམ་ལྡན་
འདས་ཀྱིས་ཐེག་པ་ཆེན་པོ་ཞེས་བྱ་བ་རྣམ་པ་ཉི་ཤུ་རྩ་གཅིག་ཏུ་ཕྱེ་སྟེ་བཤད་པ་་་་
འདི་ལྟ་སྟེ། ཕ་རོལ་ཏུ་ཕྱིན་པའི་ཐེག་པ་ཆེན་པོ་དང་། སྟོང་བ་ཉིད་ཐམས་ཅད་
ཀྱི་ཐེག་པ་ཆེན་པོ་དང་། ཏིང་ངེ་འཛིན་ཐམས་ཅད་ཀྱི་ཐེག་པ་ཆེན་པོ་དང་།
དྲན་པ་ཉེ་བར་བཞག་པའི་ཐེག་པ་ཆེན་པོ་དང༌། ཡང་དག་པར་སྤོང་བའི་ཐེག་
པ་ཆེན་པོ་དང་། རྫུ་འཕྲུལ་གྱི་རྐང་བའི་ཐེག་པ་ཆེན་པོ་དང་། དབང་བོའི་ཐེག་
པ་ཆེན་པོ་དང་། སྟོབས་ཀྱི་ཐེག་པ་ཆེན་པོ་དང་། བྱང་ཆུབ་ཀྱི་ཡན་ལག་གི་ཐེག་
པ་ཆེན་པོ་དང། ལམ་གྱི་ཐེག་པ་ཆེན་པོ་དང་། རྣམ་པར་ཐར་བའི་ཐེག་པ་ཆེན་



• 476 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པོ་དང་། ཤེས་པའི་ཐེག་པ་ཆེན་པོ་དང་། དབང་བོའི་ཐེག་པ་ཆེན་པོ་དང་།
ཏིང་ངེ་འཛིན་གསུམ་གྱི་ཐེག་པ་ཆེན་པོ་དང༌། རྗེས་སུ་དྲན་པའི་ཐེག་པ་ཆེན་པོ་
དང་། སྙོམས་པར་འཇུག་པ་ལྔའི་ཐེག་པ་ཆེན་པོ་དང༌། སྟོབས་བཅུའི་ཐེག་པ་
ཆེན་པོ་དང་། མི་འཇིགས་པའི་ཐེག་པ་ཆེན་པོ་ད་ང། སོ་སོ་ཡང་དག་པར་རིག་
པའི་ཐེག་པ་ཆེན་པོ་དང༌། སངས་རྒྱས་ཀྱི་ཆོས་མ་འདྲེས་པའི་ཐེག་པ་ཆེན་པོ་
དང་། གཟུངས་ཀྱི་སྒོའི་ཐེག་པ་ཆེན་པོའོ། ཞེས་དང༌། འབུམ་གྱི་གནོད་
འཇོམས་ལས། དེ་ལ་ཐེག་པ་ཆེན་པོ་རྣམ་པ་ཉི་ཤུ་རྩ་གཅིག་ནི་ཕ་རོལ་ཏུ་ཕྱིན་པ་
དྲུག་ཐེག་པ་ཆེན་པོ་ཡིན་པ་དང་། སྟོང་བ་ཉིད་བཅོ་བརྒྱད་ཐེག་པ་ཆེན་པོ་ཡིན་
པ་དང༌། ཏིང་ངེ་འཛིན་རྣམས་ཐེག་པ་ཆེན་པོ་ཡིན་པ་དང་། དྲན་པ་ཉེ་བར་
བཞག་པ་རྣམས་ཐེག་པ་ཆེན་པོ་ཡིན་པ་དང་། ཡང་དག་པར་སྤོང་བ་རྣམས་
ཐེག་པ་ཆེན་པོ་ཡིན་པ་དང་། རྫུ་འཕྲུལ་གྱི་རྐང་བ་རྣམས་ཐེག་པ་ཆེན་པོ་ཡིན་པ་
དང༌། དབང་བོ་ལྔ་ཐེག་པ་ཆེན་པོ་དང༌། བྱང་ཆུབ་ཀྱི་ཡན་ལག་བདུན་ཐེག་པ་
ཆེན་པོ་ཡིན་པ་དང༌། སྟོབས་ལྔ་ཐེག་པ་ཆེན་པོ་ཡིན་པ་དང་། འཕགས་པའི་
ཡན་ལག་བརྒྱད་པ་ཐེག་པ་ཆེན་པོ་ཡིན་པ་དང༌། རྣམ་པར་ཐར་བ་བརྒྱད་ཐེག་
པ་ཆེན་པོ་ཡིན་པ་དང་། ཤེས་པ་བཅུ་ཐེག་པ་ཆེན་པོ་ཡིན་པ་དང༌། དབང་བོ་
གསུམ་ཐེག་པ་ཆེན་པོ་ཡིན་པ་དང་། རྣམ་པར་ཐར་བའི་སྒོ་གསུམ་ཐེག་པ་ཆེན་
པོ་ཡིན་པ་དང༌། རྗེས་སུ་དྲན་པ་དྲུག་ཐེག་པ་ཆེན་པོ་ཡིན་པ་དང༌། སྙོམས་པར་
འཇུག་པ་རྣམས་ཐེག་པ་ཆེན་པོ་ཡིན་པ་དང་། སྟོབས་བཅུ་ཐེག་པ་ཆེན་པོ་ཡིན་
པ་དང༌། མི་འཇིགས་པ་བཞི་ཐེག་པ་ཆེན་པོ་ཡིན་པ་དང༌། སོ་སོ་ཡང་དག་པར་
རིག་པ་བཞི་ཐེག་པ་ཆེན་པོ་ཡིན་པ་དང་། སངས་རྒྱས་ཀྱི་ཆོས་མ་འདྲེས་པ་བཅོ་
བརྒྱད་ཐེག་པ་ཆེན་པོ་ཡིན་པ་དང༌། གཟུངས་ཀྱི་སྒོ་རྣམས་ཐེག་པ་ཆེན་པོ་ཡིན་
པ་དང༌། ཉི་ཤུ་རྩ་གཅིག་གོ །ཞེས་སོ། །



༄༅།།སྐབས་དང་པོའི་སྐོར་གྱི་དྲི་བ་དྲིས་ལན། ་
.477 ，
སྐབས་འདིར་ཁ་ཅིག་ན་རེ། ཚོགས་སྒྲུབ་ཀྱི་མཚན་ཉིད་ཡིག་ཆར་གསུངས་
པ་ལྟར་ཁས་ལེན་མི་རིགས་པའི་ཕྱིར་ཏེ། མཚན་ཉིད་ཀྱི་ཟུར་དུ་སྒོམ་བྱུང་གཙོ་
བོར་གྱུར་བའི་ཞེས་སྨོས་མི་རིགས་པའི་ཕྱིར་ཏེ། རང་འབྲས་བྱ་ཆེན་དངོས་སུ་
འབྱིན་པའི་ལམ་ལ་སྒོམ་བྱུང་གཙོ་བོར་གྱུར་བ་མ་ཡིན་པ་མེད་པའི་ཕྱིར་ཏེ།
སྦྱོར་ལམ་ཡན་ཆད་ཀྱི་ལམ་ལ་ཐོས་བསམ་གཙོ་ཆེ་བ་ལས་མེད། ཐོས་བསམ་གཙོ་
ཆེ་བའི་གནས་སྐབས་ཀྱི་ལམ་ལ། རང་འབྲས་བྱང་ཆེན་དངོས་སུ་འབྱིན་བྱེད་མ་
ཡིན་དགོས་པའི་ཕྱིར། དེས་ན་རང་འབྲས་བྱང་ཆེན་དངོས་སུ་འབྱིན་པའི་
རིགས་གནས་ཀྱི་བྱ་བ་དེ། ཚོགས་སྒྲུབ་ཀྱི་མཚན་ཉིད་དུ་དོན་བདུན་ཅུའི་མཐའ་
དཔྱོད་ལས་བཞག་པ་ལྟར་འཐད་པའི་ཟེར་བས་བརྟགས། ཡང་ལ་ལས། ཡིག་ཆ་
སྐབས་ལྔ་བའི་མཐའ་དཔྱོད་ལས། ཐེག་ཆེན་གྱི་སྦྱོར་ལམ་ཆོས་མཆོག་ཐ་མའི་ཡེ་
ཤེས་དེ་རང་འབྲས་བྱང་ཆེན་དངོས་སུ་འབྱིན་བྱེད་ཡིན་པའི་ཕྱིར། དེར་ཐལ།
ཚོགས་སྒྲུབ་ཡིན་པའི་ཕྱིར། ཞེས་ཚོགས་སྒྲུབ་ལ་རང་འབྲས་བྱང་ཆེན་དངོས་སུ་
འབྱིན་བྱེད་དགོས་པར་བཤད་པས་རང་ལུགས་ལ་ཚོགས་སྒྲུབ་ཆོས་མཆོག་ཐ་མ་་་
མན་ཆད་དུ་མེད་པར་འདོད་དགོས་པའི་ཕྱིར་ཟེར་ལ། ཁ་ཅིག་གིས་དེ་ལྟ་ན།
ཡིག་ཆར་མཚན་ཉིད་ཀྱི་ཟུར་དུ་ཆ་བཞག་སྦྱར་བའི་དགོས་པ་མེད་པས་མི་འ ཐད་
ཟེར། ཡང་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ཡིག་ཆར་ཐེག་ཆེན་གྱི་སྦྱོར་
ལམ་ཆོས་མཆོག་ཆོས་ཅན། ཚོགས་སྒྲུབ་ཡིན་པར་ཐལ། རང་འབྲས་གནས་
སྐབས་ཀྱི་བྱང་ཆེན་མཐོང་ལམ་དངོས་སུ་འབྱིན་བྱེད་ཡིན་པའི་ཕྱིར། ཞེས་པ།
རྗེ་བཙུན་པ་དང་བསོད་གྲགས་པས། ཐེག་ཆེན་མཐོང་ལམ་བྱང་ཆེན་མིན་པར་
བཤད་པ་འགོག་ཆེད་ཡིན་གྱི། དེ་རང་འབྲས་བྱང་ཆེན་དངོས་སུ་འབྱིན་བྱེད་
ཡིན་ཀྱང་དེ་དངོས་སུ་འབྱིན་པའི་སེམས་དཔའི་ཡེ་ཤེས་མིན་ཏེ། དེ་ལ་ཡིན་མིན་
གཉིས་ཡོད་པའི་ཕྱིར། དེས་ན་མཚན་ཉིད་ཀྱི་ཆ་བཞག་དེའི་སྒོ་ནས་འཇོག་པའི་



：478 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དོན་ནོ། །ཞེས་གསུངས་པ་སོགས་ལ་བརྟག་གོ །ཡང་ཁ་ཅིག་ཚོགས་ཀྱི་ས་
མཚམས་བྱང་སེམས་ཁོ་ནར་ཡོད་དེ། དེ་ལྟར་དོན་བདུན་ཅུའི་མཐའ་དཔྱོད་
ལས། ཚོགས་ཙམ་ནི་ལས་དང་པོའི་ས་ན་ཡོད་ཀྱང་། དངོས་བསྟན་ནི་ཆོས་
མཆོག་ཆེན་པོ་ནས་རྒྱུན་མཐའི་བར་ན་ཡོད་དེ། ཞེས་གསུངས་པའི་ཕྱིར་ཟེར།
ལ་ལས་དེ་མི་རིགས་པར་ཐལ། ལ་ལམ་ཡིན་ན་ཚོགས་ཡིན་དགོས་པའི་ཕྱིར་ཏེ།
བསོད་ནམས་དང་ཡེ་ཤེས་གང་རུང་ལ་ཚོགས་ཀྱི་སྒྲ་འཇུག་པའི་གཞི་ཡིན་དགོས་་
ལ། ཆོས་དང་གཟུགས་སྐུའི་ལག་རྗེས་འཇོག་བྱེད་ཀྱི་དེ་གཉིས་ནི་ཚོགས་ཀྱི་གཙོ་
བོ་དང་། དོན་དེ་མ་ཚང་བ་ནི་ཚོགས་ཕལ་བ་ཡིན་པའི་ཕྱིར་ཏེ། འཇུག་པའི་
ཊཱིཀ་ཆེན་ལས། བསོད་ནམས་དང་ཡེ་ཤེས་སྤྱི་ལ་ཚོགས་ཀྱི་སྒྲ་འཇུག་པའི་གཙོ་བོ་
ནི་ནས་བླ་ན་མེད་པའི་བྱང་ཆུབ་ཕྱིན་ཅི་མ་ལོག་པར་སྒྲུབ་པའི་ཐབས་ཀྱི་འབྲས་་་
བུར་འཛིན་པ་ལ་གསུངས་པ་ལྟར་གྱི་དོན་ཚང་བའི་བསོད་ནམས་དང་ཡེ་ཤེས་་་་
སོ། །དེ་མ་ཚང་བ་ནི་ཚོགས་ཕལ་བའོ། །ཞེས་གསུངས་པའི་ཕྱིར། ཁྱབ་སྟེ།
ཚོགས་ཀྱི་སྒྲ་འཇུག་གཞི་ཡིན་ན། ཚོགས་ཡིན་དགོས་པའི་ཕྱིར་རོ། །ཞེས་ཟེར་བ་
ལ། ཁོ་ན་རེ། འདི་མི་འཐད་དེ། ཚོགས་མཚན་ཉིད་པ་ཐེག་དམན་ལ་མེད་པའི་
ཕྱིར་ཏེ། འཇུག་འགྲེལ་ལས། བསོད་ནམས་དང་ཡེ་ཤེས་ཀྱི་ཚོགས་དང་རྣམ་པ་
ཐམས་ཅད་མཁྱེན་པ་སོགས་མེད་པས། ཞེས་དང་། དབུ་མའི་མཐའ་དཔྱོད་ལས་
ཀྱང་། ཉན་རང་ལ་ཚོགས་མཚན་ཉིད་པ་མེད་པར་ལུང་རིགས་དུ་མས་སྒྲུབ་པའི་
ཕྱིར་དང་། ཁྱོད་ལྟར་ན་ལམ་མ་ཞུགས་པའི་རྒྱུད་ལ་ཚོགས་ཡོད་པར་ཐལ། ཆོས་
གཟུགས་ཀྱི་ལག་རྗེས་འཇོག་བྱེད་ཀྱི་བསོད་ནམས་དང་ཡེ་ཤེས་ཡོད་པའི་ཕྱིར་ཏེ།
ལུང་དོན་བཤད་ཚུལ་འཐད་པའི་ཕྱིར་ཟེར་བ་སོགས་ལ་དཔྱོད་དགོས་སོ། ། །
དྲི་བ། གཟུངས་ཀྱི་མཚན་ཉིད་དང༌། དབྱེ་བ་སོགས་གང༌། །
ལན། རྣམ་སྨིན་དང་ཐོས་སྒོམ་ཅི་རིགས་ཀྱི་སྟོབས་ཀྱིས་དྲན་པ་དང་ཤེས་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：479 •
རབ་ཁྱད་པར་འཕགས་པ་ཐོབ་པའི་ཆ་ནས་བཞག་པའི་ཤེས་པ། གཟུངས་ཀྱི་
མཚན་ཉིད། དེ་ལ་ངོ་བོའི་སྒོ་ནས་གསུམ་ཡོད་དེ། རྣམ་སྨིན་གྱིས་ཐོབ་པའི་
གཟུངས། ཐོས་བསམ་སྒོམ་པས་ཐོབ་པའི་གཟུངས། སྒོམ་བྱུང་གི་ཏིང་ངེ་འཛིན་
གྱིས་ཐོབ་པའི་གཟུངས་གསུམ་དང་། སྒོམ་བྱུང་ལ་ཆུང་འབྲིང་ཆེ་གསུམ་ཡོད་
པའི་ཕྱིར། དམིགས་ཡུལ་གྱི་སྒོ་ནས་བཟོད་པའི་གཟུངས་དང༌། ཆོས་ཀྱི་གཟུངས་
དང༌། དོན་གྱི་གཟུངས་དང་། སྔགས་ཀྱི་གཟུངས་དང་བཞི་ཡོད་པའི་ཕྱིར། ཨ་
ར་པ་ཙ་ན་ལ་སོགས་པ་ཡི་གེ་ཞེ་གཉིས་རེ་རེའི་དོན་ཡང་དོན་དམ་པར་སྐྱེ་བ་་་་་་
མེད་པ་སོགས་སྟོན་པ་ལ་གོམས་པས་སྟོང་ཉིད་ལ་མི་སྐྲག་པའི་བཟོད་པ་བསྐྱེད་་་
པའི་ཏིང་ངེ་འཛིན་དང་མཚུངས་ལྡན་གྱི་དྲན་པ་དང་ཤེས་རབ་ཀྱི་ཆ་ནས་བཞག་
པའི་བྱང་སེམས་ཀྱི་ཡེ་ཤེས་དེ། བྱང་སེམས་ཀྱི་སྒོམ་པའི་ཏིང་ངེ་འཛིན་ཐོབ་པའི་
བཟོད་པའི་གཟུངས་ཀྱི་མཚན་ཉིད། བྱང་སེམས་ཀྱི་དེ་ལྟ་བུའི་སྟོང་ཉིད་རྟོགས་
པའི་བཟོད་པའི་མཐུས་ཞི་སོགས་ཀྱི་སྔགས་ཀྱི་ཚོགས་རྩོམ་དུས་དེ་ལྟར་བྱིན་གྱིས་་
བརླབས་པའི་སྙིང་རྗེ་དང་། ཡེ་ཤེས་ཀྱིས་བསྡུས་པའི་དྲན་པ་དང༌། ཤེས་རབ་ཀྱི་
ཆ་ནས་བཞག་པའི་སེམས་དཔའི་ཡེ་ཤེས་དེ། བྱང་སེམས་ཀྱི་ཏིང་ངེ་འཛིན་ལས་
བྱུང་བའི་སྔགས་ཀྱི་གཟུངས་ཀྱི་མཚན་ཉིད། ཏིང་ངེ་འཛིན་གྱི་མཐུས་སངས་
རྒྱས་བྱང་སེམས་ཀྱིས་བཤད་པའི་ཆོས་ཀྱི་ཕུང་བོ་ཆེན་པོ་ཐོས་ཙམ་གྱིས་འཛིན་་་་
ནུས་པའི་དྲན་པ་དང་ཤེས་རབ་ཀྱི་ཆ་ནས་བཞག་པའི་སེམས་དཔའི་ཡེ་ཤེས་དེ།
བྱང་སེམས་ཀྱི་ཏིང་ངེ་འཛིན་ལས་བྱུང་བའི་ཆོས་ཀྱི་གཟུངས་ཀྱི་མཚན་ཉིད།
ཏིང་ངེ་འཛིན་གྱིས་མཐུས་དེ་ལྟར་དེ་དག་གི་དོན་འཛིན་ནུས་པ་སོགས་སྔ་མ་ལྟ་་་
བུའི་སེམས་དཔའི་ཡེ་ཤེས་དེ། བྱང་སེམས་ཀྱི་ཏིང་ངེ་འཛིན་ལས་བྱུང་བའི་དོན་
གྱི་གཟུངས་ཀྱི་མཚན་ཉིད། །
སྐབས་འདིའི་སྔགས་ལ་གསུམ་ཡོད་དེ། གཟུངས་སྔགས་དང་། གསང་



· 480 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྔགས་དང་། རིགས་སྔགས་གསུམ་ཡོད་པའི་ཕྱིར། དེར་ཐལ། དེ་ཡང་ཐབས་
འབྲེལ་དེ་ཡིད་སྐྱོབ་ཅིང་ངན་འགྲོ་སོགས་ལས་འཛིན་པས་གཟུངས་དང་། མ་
རིག་པ་སྤོང་ཞིང་རིག་པ་བསྐྱེད་པས་རིགས་སྔགས་དང༌། དེ་བཞིན་གཤེགས་
པའི་ཡེ་ཤེས་ཀྱི་གསང་བ་སྟོན་པར་བྱེད་པས་གསང་སྔགས་ཞེས་བཤད་པའི་ཕྱིར་་
ཏེ། རྟོག་གེ་འབར་བ་ལས། འདི་སྐད་བརྗོད་པར་ཡང་ནུས་ཏེ། གཟུང་སྔགས་
དང་། གསང་སྔགས་དང༌། རིགས་སྔགས་རྣམས་དེ་བཞིན་གཤེགས་པའི་མན་
ངག་བཞིན་དུ་བརྗོད་པ་དང་།བསམ་པ་དང་། བསྒོམས་པས་སྡིག་པ་རྒྱུ་དང་
བཅས་པ་ཞི་བར་བྱེད་པ་ཡིན་ཏེ། ལམ་དང་རྗེས་སུ་མཐུན་པ་ཡིན་པའི་ཕྱིར།
མདོ་སྡེ་ལ་སོགས་པའི་གསུང་རབ་བཞིན། ཞེས་གསུངས་པའི་ཕྱིར། གཞན་ཡང་
གསུང་རབ་ཀྱི་ཚིག་དོན་མི་བརྗེད་པར་འཛིན་པའི་དྲན་ཤེས་སམ་ལེགས་པའི་་་་་
ལམ་མི་ཉམས་པར་འཛིན་པའི་དྲན་ཤེས་ནི་གཟུངས་དང་། མ་རིག་པ་སྤོང་བྱེད་
ཀྱི་ཕྱིན་དྲུག་དང་བྱང་ཕྱོགས་སོ་བདུན་སོགས་ནི་རིགས་པ་དང་། དེ་བཞིན་
གཤེགས་པའི་ཐུགས་རྣམ་པ་ཐམས་ཅད་པ་ནི་གསང་བ་དང༌། དེ་དག་སྟོན་པར་
བྱེད་པའི་བཀའ་ལ་རིམ་བཞིན་གཟུངས་སྔགས་དང་། རིགས་སྔགས་དང་།
གསང་སྔགས་ཀྱི་མིང་གིས་བརྗོད་པ་ཡང་ཡོད་པའི་ཕྱིར་ཏེ། རེ་ཞིག་གཟུངས་
སྔགས་ནི་བསྒོམས་པའི་རྣམ་པ་ཡིན་ཏེ་ནས། ཤེས་རབ་ནི་མིག་གོ་ཞེས་པ་ལ་
སོགས་པས་བསྒོམ་པའི་རྩ་བ་ནི་ཤེས་རབ་ཡིན་ལ། ཤེས་རབ་ཡོད་པའི་ཕྱིར་གཏི་
མུག་མེད་པར་འགྱུར་རོ། །རྩ་བ་མེད་ན་འདོད་ཆགས་དང་ཞེ་སྡང་འབྱུང་བར་
མི་འགྱུར་ཏེ། རྩ་བ་དང་འགལ་བ་ཡོད་པའི་ཕྱིར། ཞེས་དང་། ཡང་དེ་ཉིད་ལས།
རིགས་སྔགས་ཀྱང་ཕལ་ཆེར་ཕ་རོལ་ཏུ་ཕྱིན་པ་དྲུག་དང་འཕགས་པའི་བདེན་པ་
དང༌། བྱང་ཆུབ་ཀྱི་ཕྱོགས་ཀྱི་ཆོས་སྟོན་པར་བྱེད་པའི་ཡི་གེ་དང་དོན་གྱིས་ཉོན་
མོངས་པ་ཟད་པར་བྱེད་པ་སྟོན་པར་བྱེད་པ་ཉིད་ཡིན་ཏེ། བདག་མ་རིག་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·481 .
དང་བྲལ་བར་གྱུར་བས་གཞན་དག་གི་རིག་པ་ཡང་བསྐྱེད་པར་ནུས་པ་ཡིན་ན་་་་
དེ་བསྟེན་པར་གྱུར་ན་ཅིའི་ལྡོག་པ་གཞི་དང་བཅས་པ་ཞི་བར་མི་འགྱུར་ཏེ། དེ་
ནུས་པ་དང་ལྡན་པའི་ཕྱིར་བྱམས་པ་ལ་སོགས་པ་བཞིན་ནོ། །རིག་པའི་ཚིག་
གང་དག་གི་དོན་རྟོགས་པར་མ་གྱུར་བ་ནི་དེ་དག་འཇིག་རྟེན་ལས་འདས་པའི་་་
སྐད་ཀྱིས་བསྟན་པའི་ཕྱིར་དང་། ལྷ་དང་ཀླུ་དང་གནོད་སྦྱིན་ལ་སོགས་པའི་སྐད་
ཀྱིས་བསྟན་པའི་ཕྱིར་རོ། །ཞེས་དང༌། ཡང་དེ་ཉིད་ལས། གསང་སྔགས་ཀྱང་དེ་
བཞིན་གཤེགས་པའི་ཡེ་ཤེས་ཀྱི་གསང་བ་སྟོན་པར་བྱེད་པའི་སྦས་པའི་ཡི་གེ་སྦྱོར་
བ་ངོ་བོས་བསྒོམ་པ་ལ། རབ་ཏུ་འཇུག་པ་རྒྱུད་ལ་གནས་པས་ཇི་ལྟར་བསམ་པ་
ཡང་དག་པར་སྒྲུབ་པར་ནུས་པ་ཡིན་ཏེ། མཐུ་ཆེན་པོའི་བདག་ཉིད་ཡིན་པའི་
ཕྱིར། དཔག་བསམ་གྱི་ཤིང་བཞིན་ནོ། །ཞེས་གསུངས་པ་ལྟར་རོ། །
འདི་དག་གི་སྐབས་སུ་ཕར་ཕྱིན་ཟིན་བྲིས་ལས། བྱང་སེམས་ཀྱི་ལམ་ཡིན་
ན། གཟུངས་སྔགས། གསང་སྔགས། རིགས་སྔགས་གསུམ་ཀ་ཡིན་པས་ཁྱབ་
ཀྱང་། ཞེས་དང་། སྔགས་ཀྱི་ཡི་གེ་ལ་ཨ་ར་པ་ཙ་ལྟ་བུ་རྒྱ་སྐད་ཀྱི་སྔགས་ཡིག་མི་
དགོས་ལ། བོད་སྐད་ཀྱི་ཤེས་རབ་སྙིང་བོ་ལྟ་བུ་དང་དམིགས་བརྩེ་མ་ལྟ་བུ་ཡང་
སྔགས་ཀྱི་ཡི་གེ་ཡིན་ལ་སྔགས་ཀྱི་གཟུངས་བཏགས་པ་ཡིན། སྔགས་ཀྱི་གཟུངས་
དངོས་ནི་དེ་དག་བྱིན་གྱིས་རློབ་པའི་ཐེག་ཆེན་གྱི་ཐབས་ཤེས་རྣམས་ཡིན་ནོ། །
ཡང་གསེར་ཕྲེང་ལས། ཏིང་ངེ་འཛིན་དང་སྨོན་ལམ་གྱི་མཐུས་བྱིན་གྱིས་
བརླབས་ཤིང་། བརླབས་པ་ལྟར་དུ་དོན་དེ་སྒྲུབ་པ་ལ་རིང་དུ་གནས་པ་སྟེ། ཞེས་
གསུངས་པ་ནི། བཅོམ་ལྡན་འདས་ཀྱི་ཤེས་རབ་སྙིང་བོར། རིག་པ་ཆེན་པོའི་
སྔགས། བླ་ན་མེད་པའི་སྔགས། ཞེས་སོགས་གསུངས་པ་ལྟར། ཤེས་རབ་སྙིང་བོ་
བཏོན་ན་སྡིག་པ་ཞི་བ་དང་། ཉོན་མོངས་ཞི་བ་དང༌། བདེན་འཛིན་ཞི་བ་དང་།
བསོད་ནམས་འཕེལ་བ་དང་། ཤེས་རབ་འཕེལ་བར་བྱིན་གྱིས་བརླབས་ལ། ཤེས་



• 482 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རབ་སྙིང་བོ་ཡང་བྱིན་གྱིས་བརླབས་པ་ལྟར་དོན་དེ་སྒྲུབ་ནུས་སུ་གནས་པ་དེ།
བྱིན་གྱིས་བརླབས་པ་ལྟར་དུ་དོན་དེ་སྒྲུབ་པ་ལ་རིང་དུ་གནས་པ་ཡིན་ནོ། །ཞེས་
པའི་དོན་ཡིན་ནོ། །སྔགས་ཨ་ར་པ་ཙ་ན་བཏོན་ན་ཤེས་རབ་འཕེལ་བ་འཇམ་
དབྱངས་མཉེས་པར་བྱིན་གྱིས་བརླབས་པ་དང༌། ཡིག་བརྒྱ་བཏོན་ན་སྡིག་པ་
འདག་སྟོབས་ཆེ་བ་བསོད་ནམས་འཕེལ་བར་བྱིན་གྱིས་བརླབས་ལ། དེ་དག་
ཀྱང་སྔགས་ཀྱི་གཟུངས་བཏགས་པ་བ་ཡིན། དཔེར་ན། གནོད་སྦྱིན་དང་ལྷ་ཀླུ་
སོགས་རང་རང་གིས་སྔགས་སྨྲས་པ་སོགས་སངས་རྒྱས་ཀྱི་ཐུགས་རྗེ་ནུས་པ་ཁྱད་་
པར་ཅན་དུ་བྱིན་གྱིས་བརླབས་པ་དང་འདྲ། སྔགས་ཀྱི་གཟུངས་འདིའི་རིགས་
པས་བླ་མ་དང་རྟེན་ཁམས་ཅན་ལ་མཇལ་བའི་རྒྱུ་མཚན་ཡང་ཤེས་ཏེ། དེ་ཡང་
སྔོན་ཟླ་གྲགས་ཀྱིས་འཇའ་ལུས་བརྙེས་པའི་སྐབས་གཅིག་ཏུ། མི་གཅིག་གིས་
མཐོང་ནས་ང་ལ་དངོས་གྲུབ་ཅིག་སྩོལ་ཞེས་དད་གུས་ཁྱད་པར་ཅན་དང་ལྡན་་་་
པའི་སྒོ་ནས་མཇལ་བས། མགོ་ལ་ཕྱག་བཞག་མ་ཐག་ཏུ་དེའི་རྒྱུད་ལ་ས་ལམ་གྱི་
རྟོགས་པ་སྐྱེས་པ་བཞིན་དུ། བླ་མ་དང་རྟེན་ཁམས་ཅན་ལ་མཇལ་བའི་རྒྱུ་མཚན་
ཡང་དེ་ལྟ་བུ་ཤེས་དགོས། མ་ཤེས་ན་རྡོ་ལ་ཐོད་པ་གཏུགས་པ་དང་འདྲའོ། །རྒྱུ་
མཚན་གང་ཞེ་ན། མཇལ་བའི་ཚེ་ནང་དེ་ལ་མཇལ་བའི་མཐུས་རང་རྒྱུད་ལ་ས་
ལམ་གྱི་རྟོགས་པ་མྱུར་དུ་སྐྱེ་བ་དང་། སྡིག་པ་ལ་སོགས་པའི་ཕྱིན་ཅི་ལོག་གི་བློ་
སྣ་མཐའ་དག་མྱུར་བར་འགག་པ་དང་། ཚེ་རབས་གཞན་དུ་རྗེས་སུ་འཛིན་པའི་
རྒྱུར་དམིགས་ནས་མཇལ་ན་དགོས་པ་ཆེན་པོ་ཡིན་གསུངས། ཞེས་གསུངས་པས་
དེ་དག་བྱིན་གྱིས་རློབས་བྱེད་དམ་དེ་དག་རྩོམ་བྱེད་ཀྱི་ཤེས་རབ་སོགས་གཟུངས་་
མཚན་ཉིད་པ་དང་། ཡི་གེ་དེ་དག་བཏགས་པ་བར་འཇོག་དགོས་སམ་སྙམ་མོ། །
བྱང་ས་ལས་གསུངས་པའི་གཟུངས་ཐོབ་པའི་རྒྱུ་བཞི་ནི། དེ་ཉིད་ལས།
བཞི་གང་ཞེ་ན། འདོད་པ་རྣམས་ལ་ལྷག་པར་ཞེན་པ་མེད་པ་དང་། གཞན་མ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 483 .
ཐོས་པ་དག་ལ་ཕྲག་དོག་མི་སྐྱེད་དེ་རེ་བ་མེད་པ་དང༌། བསླངས་པ་ཐམས་ཅད་
རབ་ཏུ་སྦྱིན་ཞིང་འགྱོད་པ་མེད་པར་སྦྱིན་པ་དང༌། བྱང་ཆུབ་སེམས་དཔའི་སྡེ་
སྣོད་དམ་སྡེ་སྣོད་ཀྱི་མ་མོ་ལས་བརྩམས་ཏེ་ཆོས་ལ་ཀུན་ཏུ་དགའ་ཞིང་ཆོས་ལ་་་་་
ཀུན་ཏུ་དགའ་བ་ཡིན་ནོ། །ཞེས་གསུངས་པ་ལྟར་རོ། །གཟུངས་མཚན་ཉིད་པ་ལ་
འདི་བཞི་ངེས་པར་ཚང་དགོས་གསུངས་སོ། །བྱེད་ལས་ནི། མདོ་སྡེ་རྒྱན་ལས།
བྱང་ཆུབ་སེམས་དཔའ་ཡང་དང་ཡང་། །དེ་ལ་ཡང་དག་བརྟེན་ནས་ནི། །རྟག་
ཏུ་དམ་པའི་ཆོས་དག་ཀྱང༌། །རབ་ཏུ་སྟོན་ཅིང་འཛིན་པར་བྱེད། །ཅེས་པ་ལྟར་
གཞན་ལ་སྟོན་པ་དང་། རང་གིས་མི་བརྗེད་པར་འཛིན་པའོ། །མཁས་པའི་
དབང་བོ་ཁ་ཅིག་གི་གསུངས་ལས། བཟོད་པའི་གཟུངས་བཟོད་པ་ཐོབ་ཁ་མ་
ཡན་ལ་འཇོག་པ་དེ་ཁོ་ན་བཞིན་དུ་སོགས་ཀྱིས་འགྲུབ་པོ། །ཞེས་དང༌། བཟོད་
པའི་རྒྱུའི་གཟུངས་ལ་བཟོད་པའི་གཟུངས་ཡིན་མི་དགོས་ཏེ། ཕར་ཕྱིན་ཟིན་
བྲིས་ལས། བཟོད་པའི་གཟུངས་ནི་བཟོད་པ་ཐོབ་ཁ་མ་ཡན་ཆད་ནས་འཇོག་
གསུངས། ཞེས་གསུངས་པའི་ཕྱིར་ཞེས་གསུངས་པ་ལ། མཁས་དབང་ལ་ལས།
དེ་ནི་མི་འཐད་དེ། དེའི་དེ་ཁོ་ན་བཞིན་དུ་ཞེས་པ་ནི་བྱང་ས་ལས། བྱང་ཆུབ་
སེམས་དཔའ་བདག་ཉིད་ཀྱི་རྒྱུ་ལ་ཤིན་ཏུ་སྤྱད་པ་ཞེས་སོགས་ཀྱི་སྐབས་སུ་་་་་་་་
གསུངས་པ་ཡིན་ལ། དེས་སྦྱོར་ལམ་བཟོད་པ་ཐོབ་ཁ་མ་ཡན་ཆད་དགོས་པར་
གྲུབ་མི་ནུས་པའི་ཕྱིར། གཞན་དུ་ན་དེ་འདྲའི་ལུས་ངག་གི་ཀུན་སྤྱོད་དང་ཐབས་
ཤེས་ཁྱད་པར་ཅན་དང་ལྡན་པའི་བྱང་སེམས་སྦྱོར་ལམ་དྲོད་པ་མེད་དགོས་པ་ལ་
དེ་ཡོད་པའི་ཕྱིར། མ་གྲུབ་ན། དེར་ཐལ། སྡོམ་པ་གསུམ་གྱི་བཅས་རང་གི་ཁ་ན་
མ་ཐོ་བ་གང་གིས་མ་གོས་པ་ཐབས་ཤེས་ཁྱད་པར་ཅན་ཤིན་ཏུ་རྣམ་པར་དག་པ་
དང་ལྡན་པའི་དེ་ཡོད་པའི་ཕྱིར། མ་གྲུབ་ན། དེར་ཐལ། ཕྱིར་མི་ལྡོག་པའི་
རྟགས་ཀྱི་སྐབས་སུ་གསུངས་པའི་ལུས་ངག་གི་ཀུན་སྤྱོད་དང་ཐབས་ཤེས་ཁྱད་་་་་



• 484 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པར་ཅན་དང་ལྡན་པའི་དེ་ཡོད་པའི་ཕྱིར། རྟགས་སླ། ཡང་དེར་མ་ཟད་དེ་
འདྲའི་བཟོད་པའི་གཟུངས་ཐོབ་པའི་བྱང་སེམས་ཚོགས་ལམ་པ་ཡང་ཡོད་པའི་་་
ཕྱིར། མ་གྲུབ་ན། དེར་ཐལ། དེའི་རྒྱུད་ཀྱི་སྟོང་ཉིད་ལ་དམིགས་པའི་སྒོམ་བྱུང་
གི་ཏིང་ངེ་འཛིན་དེ་བཟོད་པའི་རྒྱུའི་གཟུངས་དང་བཟོད་པའི་གཟུངས་གཉིས་་་
ཀ་ཡིན་པའི་ཕྱིར། ཟུར་དང་པོ་དེར་ཐལ། གསེར་ཕྲེང་ལས། མོས་སྤྱོད་ནི་
ཚོགས་སྦྱོར་གཉིས་ཀ་ལ་བྱས་ནས་སྔ་མ་ལ་བཟོད་པའི་རྒྱུ་ཉིད་དང༌། ཞེས་
གསུངས་པའི་ཕྱིར། གཉིས་པ་དེར་ཐལ། ཡིག་ཆར། བཟོད་པ་ཐོབ་པའི་རྒྱུའི་
སྟོང་ཉིད་ཀྱི་ཏིང་ངེ་འཛིན་དང་མཚུངས་ལྡན་གྱི་དྲན་པ་ཤེས་རབ་དེ་བཟོད་པའི་
གཟུངས་ཡིན་པའི་ཕྱིར། དེར་ཐལ། བཟོད་པའི་གཟུངས་ནི་བཟོད་པའི་སྔོན་
ནས་འཇོག་པའི་ཕྱིར། གསེར་ཕྲེང་ལས། དེའི་དོན་ལ་མི་སྐྲག་པའི་བཟོད་པ་སྐྱེ་
སྟེ། དེའི་རྒྱུར་གྱུར་བའི་དྲན་ཤེས་ནི་བཟོད་པའི་གཟུངས་སོ། །ཞེས་གསུངས་
པའི་ཕྱིར། ཁྱབ་སྟེ། དེ་མཁས་པའི་དགོངས་པ་འཁྲུལ་མེད་ཡིན་པའི་ཕྱིར།
འབུམ་གྱི་གནོད་འཇོམས་ལས། དེ་ལྟ་བུ་ཐོབ་པའི་རྒྱུའི་ཏིང་ངེ་འཛིན་སྒོམ་པའི་
ཚེ་ཤེས་རབ་དང་དྲན་པ་ལ་བཟོད་པ་ཐོབ་པའི་རྒྱུར་གྱུར་བའི་གཟུངས་ཞེས་་་་་་
བྱའོ། །ཞེས་གསུངས་པའི་ཕྱིར་དང་ཞེས་པའི་བར་དུ་ཡིག་ཆར་སྟོང་ཉིད་ལ་
དམིགས་པའི་སྒོམ་བྱུང་གི་ཏིང་ངེ་འཛིན་བཟོད་པའི་གཟུངས་ཡིན་པར་གཞུང་་་་
དུ་མས་གྲུབ་པ་དེ་ཉིད་དབང་བཙན་པར་བྱ་དགོས་པའི་ཕྱིར། དེས་བཟོད་པའི་
གཟུངས་བཟོད་པ་ཐོབ་ཁ་མ་ཡན་ཆད་ལ་འཇོག་དགོས་པར་འདོད་པ་ལ་ཤེས་་་་
བྱེད་མེད་དོ། །ཞེས་བཤད་པས་བརྟག་གོ ། །
ཡང་མཁས་དབང་ལ་ལས། ཟིན་བྲིས་འགའ་ཞིག་ལས། ཐེག་ཆེན་གྱི་སྦྱོར་
ལམ་བཟོད་པ་ཡན་ཆད་ནས་སངས་རྒྱས་ཀྱི་སའི་བར་གྱི་སྟོང་ཉིད་རྟོགས་པའི་་་་
ལམ་ལ་བཟོད་པའི་གཟུངས་ཀྱིས་ཁྱབ། དེ་ཡང་གཟུངས་ཡིན་པར་ཐལ། ལམ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·485.
ཡིན་པའི་ཕྱིར་ན་རྣམ་པ་གཅིག་ཏུ་ཆོག་ལ་ཁད་ཡིན་ཀྱང་། སྟོང་ཉིད་རྟོགས་
པའི་ལམ་ཡིན་པའི་ཕྱིར་ན་ཁྱབ་པ་ཡོད། ཅེས་དང་། བྱང་སེམས་ཀྱི་ལམ་ཡིན་ན།
གཟུངས་སྔགས། གསང་སྔགས། རིགས་སྔགས་གསུམ་ཀ་ཡིན་པས་ཁྱབ་ཀྱང་།
དེ་གསུམ་པོ་གང་རུང་ཡིན་ན། བཟོད་པའི་གཟུངས་ཡིན་པས་མ་ཁྱབ། ཅེས་
ཀྱང་གསུངས་འདུག་པ་དེ་ནི་དཔྱད་དགོས་ཏེ་ཞེས་ཕར་ཕྱིན་ཟིན་བྲིས་ལས་་་་་་
གསུངས་ཚུལ་དེ་དཔྱད་གཞིར་བཀོད་ནས། ཐེག་ཆེན་སྦྱོར་ལམ་བཟོད་པ་ཡན་
ཆད་ཀྱི་སྟོང་ཉིད་རྟོགས་པའི་ཐོས་བསམ་གྱི་བློ་དེ་བཟོད་པའི་གཟུངས་མ་ཡིན་་་་
པའི་ཕྱིར་ཏེ། བཟོད་པའི་གཟུངས་ལ་ཐོས་བསམ་གྱི་དེ་མ་བཤད་པའི་ཕྱིར་སྙམ།
ཡང་སློབ་པའི་ཀུན་རྫོབ་སེམས་བསྐྱེད་ཀྱི་རྫས་རྒྱུན་ཕྱི་མར་གྱུར་བའི་སངས་རྒྱས་་
ཀྱི་སའི་སེམས་བསྐྱེད་དེ་བཟོད་པའི་གཟུངས་མ་ཡིན་པའི་ཕྱིར། མ་གྲུབ་ན།
དེར་ཐལ། དེ་སློབ་པའི་བཟོད་པའི་གཟུངས་ཀྱི་རྫས་རྒྱུན་མ་ཡིན་པའི་ཕྱིར་དང༌།
དེ་དོན་དམ་སེམས་བསྐྱེད་མ་ཡིན་པར་འཇོག་པའི་རྒྱུ་མཚན་ཡོད་པའི་ཕྱིར་སྙམ།
ཡང་བྱང་ཆུབ་སེམས་དཔའ་ཡིན་ན། སྔགས་ཀྱི་གཟུངས་ཐོབ་པའི་ཁྱབ་པར་
ཐལ། བྱང་སེམས་ཀྱི་ལམ་ཡིན་ན་སྔགས་དེ་གསུམ་ཀ་ཡིན་པའི་ཁྱབ་པའི་ཕྱིར།
ཁྱབ་སྟེ། སྔགས་དེ་གསུམ་དུ་འཇོག་པ་ལ་སྔགས་དེ་གསུམ་གྱི་ཡི་གེ་དང་དེ་
གསུམ་བྱིན་གྱིས་བརླབས་པའམ་རྩོམ་བྱེད་ཀྱི་སྔགས་ཀྱི་གཟུངས་གང་རུང་དགོས་
པ་གང་ཞིག ལམ་ཡིན་པས་ཕྱི་མ་དགོས་པར་གྱུར་བའི་ཕྱིར། འདོད་ན། དེ་
ཡིན་ན་གཟུངས་བཞི་བོའི་གང་རུང་ཐོབ་པའི་ཁྱབ་པར་ཐལ། འདོད་པའི་ཕྱིར།
འདོད་ན། དེ་ཡིན་ན། མདོ་དང་བྱང་ས་སོགས་སུ་གསུངས་པའི་བྱང་སེམས་ཀྱི་
གཟུངས་བསྐྱེད་པའི་རྒྱུ་བཞི་དང་། བྱང་སེམས་ཀྱི་བཟོད་པའི་གཟུངས་བསྐྱེད་
པའི་རྒྱུ་བཅུ་སྟེ་གཉིས་གསུངས་པའི་དང་པོ་བྱང་སེམས་ཀྱི་གཟུངས་བསྐྱེད་པའི་་་
རྒྱུ་བཞི་ཚང་བའི་ཁྱབ་པར་ཐལ། དེ་ཡིན་ན། བྱང་སེམས་ཀྱི་གཟུངས་ཐོབ་པའི་



·486 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
ཁྱབ་པའི་ཕྱིར། དེར་མ་ཟད་ཡིག་ཆར་དེ་འདྲའི་རྒྱུ་བཞི་སྤྱིར་གཟུངས་བསྐྱེད་
པའི་རྒྱུར་ཡང་བཤད་པའི་ཕྱིར། ཡིག་ཆར། གཟུངས་ཀྱི་མཚན་ཉིད། དབྱེ་བ།
བསྐྱེད་པའི་རྒྱུ། བྱེད་ལས། ས་མཚམས་དང་ལྔ། ཞེས་དང་། གསུམ་པ་དེ་དག་
བསྐྱེད་པའི་རྒྱུ་ཡོད་དེ། ཕྱིའི་སྤྱོད་ལམ་དང་ནང་གི་ཏིང་ངེ་འཛིན་གཉིས་ཚོགས་
དགོས་པའི་ཕྱིར། འདོད་པ་ཐོབ་པ་ལ་ཆགས་ཞེན་མེད་པ་དང་། མ་ཐོབ་པ་ཕྲག་
དོག་དང་རེ་བ་མེད་པ་དང༌། བསླངས་པ་སྟེར་བ་དང༌། བྱང་སེམས་ཀྱི་སྡེ་སྣོད་
དང་སྡེ་སྣོད་ཀྱི་མ་མོ་ལ་ཤིན་ཏུ་དགའ་ཞིང་བརྩོན་པ་བཞི་མེད་མི་རུང་བ་དང་།
བཟོད་པའི་གཟུངས་ལ་དེ་ལས་ཀྱང་ལུས་ངག་བག་ལྡན་དགོས་པའི་ཕྱིར། དང་
པོ་གྲུབ་སྟེ། བྱང་ས་ལས། བྱང་ཆུབ་སེམས་དཔའ་ཆོས་བཞི་དང་ལྡན་ན་
གཟུངས་འདི་དག་ཐོབ་སྟེ། གང་ཡང་རུང་བ་མ་ཚང་བས་ནི་མ་ཡིན་ནོ། །ཞེས་
སོ། །ཞེས་གསུངས་པའི་ཕྱིར། འདོད་ན། བྱང་ཆུབ་སེམས་དཔའ་ཡིན་ན་ཐེག་
ཆེན་གྱི་སྡེ་སྣོད་དམ་བྱང་སེམས་ཀྱི་སྡེ་སྣོད་ལ་དགའ་ཞིང་བརྩོན་པའི་ཁྱབ་པ་་་་་་
དང་། ཨ་ར་པ་ཙ་ན་ལ་སོགས་པའི་ཡི་གེ་བཞི་བཅུའམ་དེ་དང་ཆ་འདྲ་བའི་ཕན་
ཡོན་མང་བོ་ཅན་གྱི་སྔགས་ཡི་གེ་ལ་དགའ་ཞིང་བརྩོན་པའི་ཡང་ཁྱབ་པར་ཐལ།
འདོད་པའི་ཕྱིར། འདོད་མི་ནུས་ཏེ། ཡིག་ཆར། ཉན་ཐོས་སྡེ་བས་རྩོད་ཚུལ་
དང་ལན་སོགས་རྟོག་གེ་འབར་བར་བལྟ་དགོས། ཞེས་ཞལ་འཕང་མཛད་པའི་
རྟོག་གེ་འབར་བར་ཉན་ཐོས་སྡེ་བའི་རྩོད་པ་བཀོད་པ་ནི། དེ་ཉིད་ལས། ཐེག་པ་
ཆེན་པོ་ལས་ཡི་གེ་དང་དོན་ཤེས་པར་མི་རུང་བའི་གཟུངས་སྔགས་དང༌། གསང་
སྔགས་དང་། རིགས་སྔགས་ལ་སོགས་པ་ཕན་ཡོན་མང་པོ་ཅན་གྱི་བྱིས་པའི་སྐྱེ་
བོ་སླུ་བར་བྱེད་པ་བསྟན་པ་དེ་རྣམས་ནི་གཞན་གྱི་རིག་བྱེད་དང་འདྲའོ། །སྒོམ་
པ་མེད་པ་ནི་སྐྱོན་ཕྲ་མོ་ཙམ་ཡང་ཟད་པར་བྱེད་ནུས་མ་ཡིན་ཏེ། ཉོན་མོངས་པ་
བསགས་པ་དང་དེའི་རྩ་བ་ཡོད་ན་སྡིག་པ་ཟད་པར་ག་ལ་འབྱུང་བར་འགྱུར།



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
487 .
གཟུངས་སྔགས་ཀྱིས་ཀྱང་སྡིག་པ་ཞི་བར་བྱེད་པ་མ་ཡིན་ཏེ། དེའི་རྒྱུ་དང་མི་
འགལ་བ་ཉིད་ཀྱི་ཕྱིར་འཚེ་བ་ལ་སོགས་པ་བཞིན་ནོ། །དེ་བཞིན་དུ་གསང་
སྔགས་ཀྱིས་ཀྱང་སྡིག་པ་ཟད་པར་བྱེད་པ་མ་ཡིན་ཏེ། སྐད་གཞན་གྱིས་བརྗོད་
པའི་ཕྱིར་ཀླ་ཀློ་ལ་སོགས་པའི་སྐད་བཞིན་ནོ་ཞེས་སྨྲ་བར་ནུས་སོ། །ཞེས་པའི་
རྩོད་པ་བཀོད་མཁན་གྱི་བྱེ་མདོ་སྔར་རབས་པར་གྱུར་བའི་བྱང་སེམས་ཡོད་པ་་་་
གང་ཞིག དེ་འདྲའི་བྱང་སེམས་རྣམས་དེ་དག་མ་ཡིན་པར་ཤིན་ཏུ་གསལ་བའི་
ཕྱིར། རྟགས་རེ་རེ་ནས་གྲུབ་སྟེ། བྱང་སེམས་དེ་དག་བྱང་སེམས་ཀྱི་སྡེ་སྣོད་དང་
སྔགས་དེ་དག་ལ་དགའ་ཞིང་བརྩོན་པ་མ་ཡིན་པར་མ་ཟད་དེ་དག་ལ་སྐུར་བ་་་་་
འདེབས་མཁན་ཡིན་པའི་ཕྱིར། དེ་བཞིན་དུ་སྟོང་ཉིད་རྟོགས་པའི་ལམ་དང་
བྱང་སེམས་ཀྱི་ལམ་ལ་གཟུངས་ཀྱིས་མ་ཁྱབ་པར་ཁས་ལེན་དགོས་སམ་དཔྱད་་་་་
ཅེས་ཟིན་བྲིས་དེ་ཉིད་རྒྱས་པར་བཀག་པ་ལྟར་སྣང་བས་དཔྱད་པར་བྱའོ། ། །
དྲི་བ། རྩ་བའི་དངོས་ཟིན་ལྟར་གྱི་ཚོགས་སྒྲུབ་བཅུ་བདུན་ནང་གི་
རྟོགས་དཀའ་བ་བྱེ་བྲག་ཏུ་བཤད་པ་གང་། །
ལན། གསེར་ཕྲེང་ལས། ཕྱི་མ་འདི་གཉིས་རྟོགས་དཀའ་བར་དགོངས་
ནས་རྗེ་བཙུན་གྱིས་བྱེ་བྲག་ཏུ་བཤད་པ་མཛད་ལ། སློབ་དཔོན་གྱིས་དང་པོ་ལ་
ཡང་མཛད་དོ། །ཞེས་གསུངས་པ་ལྟར་ས་དང་གཉེན་པོའི་ཚོགས་གཉིས་ལ་བྱེ་
བྲག་ཏུ་བཤད་པ་རྗེ་བཙུན་གྱིས་མཛད་པ་དང་། ཡེ་ཤེས་ཀྱི་ཚོགས་ལ་བྱེ་བྲག་གི་
བཤད་པ་སློབ་དཔོན་གྱིས་མཛད་ལ། ཡེ་ཤེས་ཀྱི་ཚོགས་བྱེ་བྲག་ཏུ་ཇི་ལྟར་བཤད་
པ་མཛད་ཅེ་ན། ཡུལ་སྟོང་ཉིད་ཉི་ཤུའི་སྒྲས་འཕངས་པའི་ཡུལ་ཅན་ཡེ་ཤེས་ཉི་
ཤུ་གཏན་ལ་ཕབ་པའི་སྒོ་ནས་ཡེ་ཤེས་ཀྱི་ཚོགས་རྒྱས་པར་བཤད་པ་ཡིན་ནོ། །
དེ་བཞིན་ཉིད་མངོན་སུམ་དུ་རྟོགས་པའི་མཉམ་བཞག་ཡེ་ཤེས་སྙིང་རྗེ་དང་
སྨོན་ལམ་སོགས་ཀྱིས་ཟིན་ཅིང་རང་ལ་བརྟེན་ནས་ཡོན་ཏན་བརྒྱ་ཕྲག་བཅུ་་



，488. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཉིས་སོགས་ཀྱི་རྟེན་བྱེད་པའི་ཆ་ནས་བཞག་པའི་ཡེ་ཤེས། སྐབས་འདིའི་སའི་
མཚན་ཉིད། དབྱེ་ན། བཅུ་ཡོད་དེ། ས་དང་པོ་རབ་ཏུ་དགའ་བ་། གཉིས་པ་དྲི་
མ་མེད་པ། གསུམ་པ་འོད་བྱེད་པ། བཞི་བ་འོད་འཕྲོ་བ། ལྔ་བ་སྦྱང་དཀའ་བ།
དྲུག་པ་མངོན་དུ་གྱུར་བ། བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་
བ་ལེགས་པའི་བློ་གྲོས། བཅུ་བ་ཆོས་ཀྱི་སྤྲིན་རྣམས་སུ་ཡོད་པའི་ཕྱིར། ས་བཅུ་ལ་
ཡོན་ཏན་སྡེ་ཚན་བཅུ་གཉིས་གོང་དུ་འཕེལ་ཚུལ་ཡོད་དེ། ས་དང་པོར། སྐད་
ཅིག་མ་གཅིག་ལ་སངས་རྒྱས་བརྒྱ་མཐོང་བ་དང་། དེ་དག་གིས་བྱིན་གྱི་བརླབས་
པ་ཤེས་པ་དང་། ཏིང་ངེ་འཛིན་བརྒྱ་ལ་འཇུག་པ་དང། འཇིག་རྟེན་གྱི་ཁམས་
བརྒྱ་འོད་ཀྱིས་སྣང་བར་བྱེད་པ་དང་། སེམས་ཅན་བརྒྱ་སྨིན་པ་དང༌། བསྐལ་བ་
བརྒྱར་གནས་པ་དང་། དེ་དག་གི་སྔོན་མཐར་འཇུག་པ་དང་། ཆོས་ཀྱི་སྒོ་བརྒྱ་
འབྱེད་པ་དང་། ལུས་བརྒྱ་སྟོན་པ་དང་། ལུས་རེ་རེ་ལ་འཁོར་བརྒྱ་སྟོན་པ་སྟེ་
བརྒྱ་ཕྲག་བཅུ་གཉིས་ཐོབ་ལ། ས་གཉིས་པར་དེ་དག་སྟོང་། ས་གསུམ་པར་བརྒྱ་
སྟོང་འགྱུར། ས་བཞི་བར་ཁྲག་ཁྲིག་དང་། ས་ལྔ་བར་ཁྲག་ཁྲིག་ཕྲག་སྟོང་དང་།
ས་དྲུག་པར་ཁྲག་ཁྲིག་ཕྲག་བརྒྱ་སྟོང་དང༌། ས་བདུན་པར་བྱེ་བ་ཁྲག་ཁྲིག་བརྒྱ་
སྟོང་དང༌། ས་བརྒྱད་པར་སྟོང་གསུམ་བརྒྱ་སྟོང་ཕྲག་བཅུའི་རྡུལ་སྙེད་དང༌། ས་
དགུ་བར་སངས་རྒྱས་ཀྱི་ཞིང་གྲངས་མེད་བརྒྱ་སྟོང་ཕྲག་བཅུའི་རྡུལ་སྙེད་དང་།
ས་བཅུ་བར་སངས་རྒྱས་ཀྱི་ཞིང་བརྗོད་དུ་མེད་པ་ཁྲག་ཁྲིག་བརྒྱ་སྟོང་ཕྲག་བཅུའི་
རྡུལ་སྙེད་ཐོབ་པའི་ཕྱིར།
ས་དེ་དག་ཏུ་སྐྱེ་བ་འཛིན་ཚུལ་གྱི་ཁྱད་པར་ཡོད་དེ། ས་བཅུ་ལ་རིམ་པ་
ལྟར་འཛམ་གླིང་གི་རྒྱལ་བོ་དང་། འཁོར་ལོས་བསྒྱུར་བའི་རྒྱལ་བོ་དང་། བརྒྱ་
བྱིན་དང༌། འཐབ་བྲལ་དང༌། དགའ་ལྡན་དང་། འཕྲུལ་དགའ་དང༌། གཞན་
འཕྲུལ་དབང་བྱེད་ཀྱི་བདག་པོ་དང༌། སྟོང་གི་བདག་པོ་ཚངས་པ་དང༌། སྟོང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
489.
གསུམ་གྱི་བདག་པོ་ཚངས་པ་ཆེན་པོ་དང་འོག་མིན་གྱི་ལྷའི་བུ་དབང་ཕྱུག་ཆེན་་་་
པོ་རྣམས་སུ་སྐྱེ་བ་འཛིན་པའི་ཕྱིར། འདི་དག་གཙོ་ཆེ་བའི་དབང་དུ་བྱས་པའོ། །
ས་བཅུ་ལ་རྨི་ལྟས་མི་འདྲ་བ་བཅུ་ཐོབ་ཚུལ་གྱི་ཁྱད་པར་ཡོད་དེ། ས་དང་
པོར་རྨི་ལམ་དུ་འཇིག་རྟེན་གྱི་ཁམས་གཏེར་བྱེ་བ་ཁྲག་ཁྲིག་བརྒྱ་སྟོང་གིས་གང་
བར་མཐོང་བ་དང་། གཉིས་པར་སྟོང་གསུམ་རིན་པོ་ཆེས་གང་བ་ལ་ལག་མཐིལ་
ལྟར་མཉམ་པར་མཐོང་བ་དང༌། གསུམ་པར་བདག་ཉིད་གོ་ཆ་སྲ་བ་ཐོགས་ནས་
ཕས་རྒོལ་ཐམས་ཅད་བཏུལ་བ་དང་། བཞི་བར་ཕྱོགས་བཞི་ནས་རླུང་གི་དཀྱིལ་
འཁོར་ཆེན་པོ་ལ་མེ་ཏོག་སྣ་ཚོགས་འཐོར་བ་དང་། ལྔ་བར་རྒྱན་ཐམས་ཅད་
ཀྱིས་བརྒྱན་པའི་བུད་མེད་ཀྱི་རང་གི་མགོ་ལ་མེ་ཏོག་ཙམ་པ་ཀའི་ཕྲེང་བ་་་་་་་་་
འདོགས་པ་དང་། དྲུག་པར་ཐེམ་སྐས་བཞི་ལྡན་གྱི་གསེར་གྱི་རྫིང་བུར་གསེར་གྱི་
བྱེ་མ་དལ་བ་ཡན་ལག་བརྒྱད་ལྡན་གྱི་ཆུས་གང་བར་པད་མ་ཀུ་མུ་ད་སོགས་ཀྱིས་
བརྒྱན་པ་ལ་བདག་ཉིད་འཛེག་པ་དང༌། བདུན་པར་གཡས་གཡོན་ན་སེམས་
ཅན་དམྱལ་བའི་གཡང་ས་མཐོང་ནས་བདག་ཉིད་མ་ཉམས་པར་དེ་ལས་ལྡོག་པ་
དང། བརྒྱད་པར་ཕྲག་པ་གཉིས་ན་རི་དྭགས་ཀྱི་རྒྱལ་བོ་སེངྒེ་རལ་བ་ཅན་ཅོད་
པན་ཐོགས་པ་གཅན་གཟན་ཕྲ་མོ་ཐམས་ཅད་སྐྲག་པར་བྱེད་པ་དང་། དགུ་བར་
རང་འཁོར་ལོས་བསྒྱུར་བའི་རྒྱལ་བོར་མཐོང་སྟེ། སྐྱེ་བོ་ཁྲག་ཁྲིག་དུ་མས་བསྐོར་
ཅིང་མགོ་བོའི་སྟེང་ན་གདུགས་དཀར་པོ་རིན་པོ་ཆེ་སྣ་ཚོགས་ཀྱིས་སྤྲས་པ་འཛིན་
པ་དང༌། བཅུ་བར་དེ་བཞིན་གཤེགས་པའི་སྐུ་གསེར་མདོག་འདོམ་གང་བ་ལ་
ཚངས་པ་སོགས་བྱེ་བ་ཁྲག་ཁྲིག་དུ་མས་བསྐོར་ནས་ཆོས་སྟོན་པར་མཐོང་བ་རྨི་་་་
བའི་བར་བློ་གྲོས་མི་ཟད་པས་ཞུས་པ་ལས་གསུངས་པའི་ཕྱིར།།
རྟོགས་ཚུལ་གྱི་ཁྱད་པར་ཡོད་དེ། ས་དང་པོར་བདག་གཞན་གཉིས་ལ་
སོགས་པའི་ཆོས་ཀུན་ཏུ་འགྲོ་བ་སྟེ་ཁྱབ་པའི་ཆོས་དབྱིངས་ཐམས་ཅད་རང་་་་་་



• 490. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཞིན་ལ་དབྱེ་བ་མེད་པའི་མཉམ་པ་ཉིད་དུ་རྟོགས་པ་དང་། ཆོས་དབྱིངས་དེ་
དགེ་བའི་ལས་ལམ་བཅུ་ཡོངས་སུ་དག་པའི་མཆོག་སྟོབས་བཅུ་ལ་སོགས་པའི་་་་་
འབྱུང་གནས་སུ་རྟོགས་པ་དང༌། མདོ་སྡེ་ལ་སོགས་པའི་ལུང་གི་ཆོས་རྣམས་ཆོས་
དབྱིངས་མངོན་སུམ་དུ་མཐོང་བའི་རྒྱུ་མཐུན་པ་སྟེ་རྗེས་སུ་མཐུན་པའི་རྒྱུར་་་་་་
རྟོགས་པ་དང༌། ཆོས་ཀྱི་དབྱིངས་ནི་དམ་པའི་ཆོས་ལ་ཡང་བདག་གི་བར་སྲེད་
པས་ཡོངས་སུ་འཛིན་པ་སྟེ། གཟུང་བྱར་མེད་པར་མཐོང་བའི་གནས་སུ་རྟོགས་
པ་དང་། དུས་གསུམ་གྱི་སངས་རྒྱས་བྱང་སེམས་ཐམས་ཅད་དང་རང་གི་ཤེས་
རྒྱུད་ཆོས་ཀྱི་དབྱིངས་སུ་ཐ་དད་མེད་པར་རྟོགས་པ་དང་། ཆོས་ཀྱི་དབྱིངས་ལ་
ཉོན་མོངས་པས་ཀུན་ནས་ཉོན་མོངས་པར་བྱེད་པ་དང་དེའི་གཉེན་པོས་རྣམ་་་་་
པར་བྱང་བར་བྱར་མེད་པ་རྟོགས་པ་དང་། ཆོས་ཀྱི་དབྱིངས་ནི་ཆོས་ཀྱི་དབྱིངས་
ལ་མཉམ་རྗེས་གཉིས་ཀར་རྣམ་རྟོག་གི་མཚན་མ་ཐ་དད་པ་འབྱུང་བ་མེད་པར་་་
འཇུག་པའི་གནས་སུ་རྟོགས་པ་དང༌། ཆོས་ཀྱི་དབྱིངས་ཀྱི་མཚན་མ་དང་བྲལ་
བའི་ཚེ་བྲི་བ་ཡང་མེད་ལ་མཚན་མ་དང་བཅས་པའི་ཚེ་འཕེལ་བ་ཡང་མེད་པར་་་
རྟོགས་པ་དང༌། མཚན་མ་མེད་པར་ལྷུན་གྱིས་གྲུབ་པར་འཇུག་པས་རྣམ་པར་མི་
རྟོག་པའི་ཡེ་ཤེས་ལ་དབང་བའི་གནས་སུ་རྟོགས་པ་དང་། ཇི་ལྟར་བཞེད་པ་
བཞིན་སངས་རྒྱས་ཀྱི་ཞིང་དང་འཁོར་གྱི་དཀྱིལ་འཁོར་ཀུན་ཏུ་བསྟན་པའི་མཐུ་་་
བརྙེས་པས་ཞིང་ལ་དབང་བའི་གནས་སུ་རྟོགས་པ་སྟེ། འདི་གསུམ་ནི་ས་བརྒྱད་
པའི་སྐབས་དང་། ཆོས་ཀྱི་དབྱིངས་ནི་སོ་སོར་ཡང་དག་པར་རིག་པ་བཞིས་
གདུལ་བྱའི་ཁམས་དང་བསམ་པ་བག་ལ་ཉལ་དང་སྐད་རིགས་དང་འཚམ་པར་་་
ཆོས་སྟོན་པ་ལ་མི་འཇིགས་པ་ཐོབ་པས་ཡེ་ཤེས་ལ་དབང་བའི་གནས་སུ་རྟོགས་་་་
པ་དང་། ཆོས་ཀྱི་དབྱིངས་ནི་ཇི་ལྟར་བཞེད་པ་བཞིན་དུ་སྤྲུལ་བས་སེམས་ཅན་
གྱི་དོན་སངས་རྒྱས་དང་ཆ་འདྲ་བར་མཛད་པས་སངས་རྒྱས་ཀྱི་འཕྲིན་ལས་ལ་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 491 .
དབང་བའི་གནས་སུ་རྟོགས་པ་སྟེ། ས་བཅུ་ལ་རིམ་བཞིན་ནོ། །དེ་ཡང་རྗེས་ཐོབ་
ཏུ་ངེས་པ་སྐྱེ་ཚུལ་དང༌། སྤང་བྱ་སྤོང་ཚུལ་དང༌། དྲི་མ་དག་པ་རྟོགས་པའི་ཁྱད་
པར་གྱིས་དེ་ལྟ་བུའི་རྟོགས་ཚུལ་བཅུ་འབྱུང་བ་སྟེ། དབུས་མཐའ་ལས། ཀུན་ཏུ་
འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང༌། །ཡོངས་སུ་འཛིན་
པ་མེད་དོན་དང༌། །རྒྱུ་རྣམས་ཐ་དད་མེད་དོན་དང་། །ཉོན་མོངས་རྣམ་དག་
མིན་དོན་དང༌། །ཐ་དད་མེད་པའི་དོན་ཉིད་དང༌། །བྲི་མེད་འཕེལ་བ་མེད་དོན་
དང༌། །དབང་གི་རྣམ་པ་བཞི་ཡི་གནས། །ཞེས་གསུངས་པའི་ཕྱིར། །
ཏིང་ངེ་འཛིན་དང་གཟུངས་ཀྱི་ཁྱད་པར་ཡོད་དེ། གསེར་འོད་ལྟར་ས་དང་
པོར་རིན་ཆེན་ཡང་དག་པར་འཕགས་པའི་ཏིང་ངེ་འཛིན་དང་། ཁྱད་པར་གྱི་
བྱིན་གྱིས་བརླབས་པའི་གཟུགས་དང༌། གཉིས་པར་གནས་པ་མེད་པའི་ཏིང་ངེ་
འཛིན་དང་། གཞན་གྱིས་མི་ཐུབ་པའི་གཟུངས་དང་། གསུམ་པར་རབ་ཏུ་མི་
གཡོ་བའི་ཏིང་ངེ་འཛིན་དང་། རབ་ཏུ་གནས་པའི་གཟུངས་དང༌། བཞི་བར་
ཕྱིར་མི་ལྡོག་པའི་ཏིང་ངེ་འཛིན་དང་། གདུལ་དཀའ་བའི་གཟུངས་དང་། ལྔ་
བར་རིན་ཆེན་མེ་ཏོག་གི་ཏིང་ངེ་འཛིན་དང༌། ཡོན་ཏན་སྣ་ཚོགས་ཀྱིས་བཀོད་
པའི་གཟུངས་དང་། དྲུག་པར་ཉི་མའི་འོད་ཀྱི་གཟི་བརྗིད་ཀྱི་ཏིང་ངེ་འཛིན་
དང་། ཡེ་ཤེས་ཀྱི་དཀྱིལ་འཁོར་སྒྲོན་མེའི་གཟུངས་དང་། བདུན་པར་དོན་
ཐམས་ཅད་འགྲུབ་པའི་ཏིང་ངེ་འཛིན་དང་། ག ཁྱད་པར་དུ་འཕགས་པའི་
གཟུངས་དང་། བརྒྱད་པར་ད་ལྟར་གྱི་སངས་རྒྱས་མངོན་སུམ་དུ་བཞུགས་པའི་
ཏིང་ངེ་འཛིན་དང༌། རྙོག་པ་མེད་པའི་རྟོག་པའི་གཟུངས་དང་། དགུ་བར་ཡེ་
ཤེས་སྒྲོན་མེའི་ཏིང་ངེ་འཛིན་དང༌། སྒོ་མཐའ་ཡས་པའི་རྒྱུན་གྱི་གཟུངས་དང་།
བཅུ་བར་དཔའ་བར་འགྲོ་བའི་ཏིང་ངེ་འཛིན་དང་ཟད་མི་ཤེས་པའི་ཟ་མ་ཏོག་་་
གི་གཟུངས་ཐོབ་པ་ཡིན་ནོ། །



•492 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སྤང་བྱ་སྤོང་ཚུལ་གྱི་ཁྱད་པར་ཡོད་དེ། མཐོང་ལམ་གྱི་སྐབས་སུ་ཁམས་
གསུམ་གྱི་ཉོན་སྒྲིབ་ཀུན་བཏགས་བརྒྱ་རྩ་བཅུ་གཉིས་དང་། ཤེས་སྒྲིབ་ཀུན་
བཏགས་བརྒྱ་དང་བརྒྱད་ཀྱི་ས་བོན་འཇོམས་ལ། སྒོམ་ལམ་གྱིས་བསྡུས་པའི་ས་
དང་པོ་ནས་ས་བཅུ་བའི་བར་གྱི་རང་རང་གི་ངོས་སྐལ་གྱི་སྒོམ་སྤང་ཉོན་མྱོངས་་་
བཅུ་དྲུག་གི་ས་བོན་དང་། སྒོམ་སྤང་ཤེས་སྒྲིབ་བརྒྱ་རྩ་བརྒྱད་རེ་རེའི་ས་བོན་
སྤོང་བ་དེ་ཡིན་པའི་ཕྱིར། སོ་སོའི་སྤང་བྱ་ཐུན་མོང་མ་ཡིན་པ་ཀུན་རྨོངས་ཉེར་
གཉིས་དང་། གནས་ངན་ལེན་བཅུ་གཅིག་གིས་ས་སོ་སོ་ལ་སྒྲིབ་ཚུལ་སོགས་
སྐབས་འདིར་བཤད་དགོས་མང་མོད་ཡི་གེ་མངས་པས་འཇིགས་ནས་མ་བྲིས་་་་་
པས་གཞན་ལས་ཤེས་པར་བྱའོ། །
ས་འོག་མ་ནས་གོང་མར་འཕོ་ཚུལ་ཡོད་དེས་དེའི་ཡོངས་སྦྱོང་གི་ཆོས་མ་་་་
རྫོགས་པ་དེ་སྲིད་དུ་དེ་ཡིན་ལ། རྫོགས་ནས་ས་གཞན་དུ་འཕོ་བ་དེ་ཡིན་པའི་
ཕྱིར། རྒྱན་འདིར་ས་དང་པོ་དགུའི་ཡོངས་སྤྱོང་བསྟན་ཚུལ་ཡོད་དེ། ས་དང་པོ་
ལ་ཡོངས་སྦྱོང་བཅུ་གཉིས་དང་། གཉིས་པ་ལ་བརྒྱད། གསུམ་པ་ལ་ལྔ། བཞི་བ་
དང་ལྔ་བ་ལ་བཅུ་བཅུ། དྲུག་པ་ལ་བཅུ་གཉིས། བདུན་པ་ལ་ཉི་ཤུ། བརྒྱད་པ་
ལ་བརྒྱུད། དགུ་བ་ལ་ཡོངས་སྦྱོང་བཅུ་གཉིས་བསྟན་པའི་ཕྱིར། བཅུ་བ་ལ་
ཡོངས་སྦྱོང་དངོས་སུ་མ་བསྟན་ཀྱང་མེད་པ་མིན་ཏེ། དེའི་གནས་སྐབས་སུ་སྐྱོན་
ཟད་ཅིང་ཡོན་ཏན་འ ཕེལ་བའི་སྒོ་ནས་གོང་མར་འགྲོད་དགོས་པའི་ཕྱིར།
ཡོངས་སུ་སྦྱོང་ཚུལ་ནི། ཁང་བཟང་བྱི་དོར་བྱེད་པ་ལ་ཁང་བཟང་སྦྱོང་ཟེར་བ་
ལྟར་དྲི་མ་སེལ་བ་དང་ཡོན་ཏན་བསྐྱེད་པའི་སྒོ་ནས་ས་དེ་དང་དེ་ཡོངས་སུ་སྦྱོང་
བ་ཡིན་ལ། དེའང་ས་འགའ་ཞིག་ལ་ཡོངས་སྦྱོང་ཉུང་བ་དང་འགའ་ཞིག་ལ་མང་
བར་གསུངས་པ་ནི་གདུལ་བྱ་ཉེ་བའི་བསམ་པ་དང་། ཡང་འགའ་ཞིག་སྐྱོན་སྤོང་
བ་དང༌། འགའ་ཞིག་གཉེན་པོའི་སྒོ་ནས་གསུངས་པ་ནི་དེ་མ་གསུངས་པ་གཞན་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
· 493 .
ལ་དེ་ལྟར་སྦྱོར་དགོས་པར་ཤེས་པའི་ཆེད་དང་། རེ་རེའི་སྐབས་སུའང་ཆོས་ཉན་
ཚུལ་སོགས་ཡང་ཡང་བསྟན་པ་ནི། ཚོགས་ལམ་ནས་བཟུང་ཐབས་ཤེས་དེ་དག་
ཉམས་སུ་ལེན་པའི་ཚེ་བཤེས་གཉེན་བསྟེན་ཚུལ་ནས་རང་བཞིན་མེད་རྟོགས་ཀྱི་་་
བར་ལམ་གྱི་རིམ་པ་ཆ་ཚང་བ་རེ་ཁྲིགས་སེ་འོངས་དགོས་པར་ཤེས་པའི་ཆེད་དུ་་་
ཡིན་ཏེ། དཔེར་ན་ས་དང་པོར་སངས་རྒྱས་བརྒྱ་མཐོང་བ་ནས་བཅུ་བར་འཇིག་
རྟེན་གྱི་ཁམས་བརྗོད་དུ་མེད་པའི་རྡུལ་ཕྲ་རབ་ཀྱི་གྲངས་དང་མཉམ་པའི་སངས་
རྒྱས་མཐོང་བར་གསུངས་པ་ནི་དེ་དག་ལ་ཕར་ལྟད་མོ་ལྟ་བ་ཙམ་ཞིག་མ་ཡིན་་་་་
པར་དེ་དག་རང་གི་དགེ་བའི་བཤེས་གཉེན་དུ་ཚུལ་བཞིན་དུ་བསྟེན་ནས་་་་་་་་
གདམས་ངག་ཉན་པ་ཡིན་པས་ལམ་འོག་མ་ནས་གོང་མར་འཕོས་པའི་ཚེ་བཤེས་་
གཉེན་བསྟེན་ཚུལ་སོགས་སྔ་མ་ལས་ཀྱང་བརྒྱ་འགྱུར་སྟོང་འགྱུར་གྱིས་ལྷག་་་་་་་
དགོས་པར་གསུངས་པའི་ཕྱིར། ཞེས་འགྲེལ་བའི་ཟིན་བྲིས་ལས་གསུངས་སོ། ། །
ས་བཅུ་བ་ལ་ཡོངས་སྦྱོང་དངོས་སུ་མ་བསྟན་པའི་རྒྱུ་མཚན་ཡོད་དེ། ས་
བཅུ་བ་དེ་སློབ་ལམ་ལ་ལྟོས་ཏེ་ཁྱད་པར་དུ་འགྲོར་མེད་ཅིང་མཐར་ཐུག་པས་ན་་་
འབྲས་བུའི་ས་དང་ཡོངས་སྦྱོང་རྣམས་ཀྱང་དྲི་མ་སེལ་བ་དང་། བྱི་དོར་བྱེད་པ་
ལ་སྦྱོང་ཟེར་བ་ལྟར སྐྱོན་སེལ་བ་དང་ཡོན་ཏན་རྫོགས་པའི་སྒོ་ནས་ས་གོང་མར་
བགྲོད་པར་བྱེད་པ་ལ་འཇོག་པས་སློབ་ལམ་གྱི་དབང་དུ་བྱས་ནས་ཁྱད་པར་དུ་་་
འགྲོར་མེད་པས་ས་འདི་ལ་ཡོངས་སྦྱོང་མ་གསུངས་ཀྱང༌། མི་སློབ་ལམ་ལ་ལྟོས་
ཏེ་གོང་དུ་འགྲོར་ཡོད་ཅིང་རྒྱུའི་ས་རྣམས་ཀྱི་ཡོངས་སྦྱོང་བཤད་པ་ཐམས་ཅད་ས་
འདི་ལ་ཡར་ལྡན་དུ་ཡོད་པའི་སྒོ་ནས་ས་འདི་མཐར་ཐུག་སངས་རྒྱས་ཀྱི་སར་་་་་
བགྲོད་པར་བྱེད་པའི་ཕྱིར་ན། ཡོངས་སྦྱོང་དོན་གྱིས་འཕངས་པ་ཡིན་པས་ས་
འདི་ལ་ཡོངས་སྦྱོང་ཆད་པའི་སྐྱོན་དུའང་མི་འགྱུར་གསུང༌། ཞེས་གསུངས་པ་
ལྟར་ཏེ། མདོར་ན་བྱང་སེམས་ཀྱི་ས་མཐར་ཐུག་ཡིན་པའི་རྒྱུ་མཚན་གྱིས་ཡིན་



· 494 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཕྱིར། འདའ་བྱའི་ས་དགུ་ཡོད་དེ། དམན་པ་ས་བརྒྱད་དང་བྱང་སེམས་ཀྱི་
ས་དང་པོ་དགུ་ལ་བྱང་ཆུབ་སེམས་དཔའི་ས་ཞེས་གཅིག་ཏུ་བྱས་པའི་དགུ་བོ་དེ་་་
ཡིན་པའི་ཕྱིར། གསུང་རབ་སྤྱི་འགྲོ་ལྟར་ན་དམན་པ་ས་བརྒྱད་ཀྱི་དང་པོར་
དཀར་པོ་རྣམ་པར་མཐོང་བའི་ས་འཇོག་ལ། དེ་ཚོགས་ལམ་ནས་འཇོག འདིའི་
བཤད་བྱའི་ཡུམ་གྱི་མདོ་ནས་རིགས་ཀྱི་ས་དམན་པ་ས་བརྒྱད་ཀྱིས་དང་པོ་ལ་་་་་་
གསུངས་པ་དང་མཐུན་པར་འགྲེལ་བ་འདིར་ཡང་རིགས་ཀྱི་ས་དང་པོར་་་་་་་་
གསུངས་ལ། དེ་སྦྱོར་ལམ་ནས་འཇོག རིགས་ཀྱི་ས་སྦྱོར་ལམ་ནས་འཇོག་པའི་རྒྱུ་
མཚན་ནི། སྤྱིར་རིགས་ངེས་པ་ཙམ་ཚོགས་ལམ་ནས་ཡོད་ཀྱང༌། རང་གིས་
རྟོགས་པའི་སྒོ་ནས་རིགས་ངེས་པ་སྦྱོར་ལམ་ནས་ཐོབ་པའི་རྒྱུ་མཚན་གྱིས་ཡིན་ལ།
བཤད་ཚུལ་གཞན་ཡང་མཛོད་ལས། གཉིས་སློབ་རིགས་ལས་བཟློག་ནས་ནི། །
སངས་རྒྱས་སུ་འགྱུར་གཞན་གསུམ་ཡང་། ཞེས་དྲོད་རྩེ་གཉིས་ལས་ཐེག་ཆེན་
ལམ་འཇུག་པ་དང་། བཟོད་པ་ནས་རང་རྒྱལ་ལམ་དུ་འཇུག་པ་ཡོད་པར་བཤད་
པས། བཟོད་པ་ནས་དམན་ལམ་དུ་ངེས་པ་དང༌། བཟོད་ཆེན་ནས་རང་ལམ་དུ་
ངེས་པ་ཡིན་ནོ། །
འདའ་ཚུལ་ལ་བལྟས་ནས་འདའ་བ་དང༌། གནས་ནས་འདའ་བ་གཉིས་
ཡོད་པས་ཉན་རང་གི་སྤངས་རྟོགས་ཐམས་ཅད་བྱང་ཆུབ་སེམས་དཔའི་ལམ་གྱི་་་
བྱེད་པར་འདུས་ཤིང༌། གདུལ་བྱ་ཉན་རང་གི་རིགས་ཅན་རྗེས་སུ་བཟུང་བའི་
ཆེད་དུ་གང་ཟག་གི་བདག་མེད་དང་། ཕྱི་རོལ་དོན་སྟོང་མངོན་སུམ་དུ་མཐོང་
ཞིང་ངོ་བོ་ཙམ་རྫོགས་ཀྱང་གཙོ་བོ་སྒོམ་པར་མི་བྱེད་པ་ཤེས་མཐོང་གིས་བལྟས་་་་
ནས་འདའ་བ་དང་། ས་དང་པོར་ཡོངས་སྦྱོང་གི་སྒོ་ནས་གཙོ་བོར་ཉམས་སུ་
བླངས་ཏེ་ཡོངས་སུ་རྫོགས་པ་ནས་གཉིས་པར་འཕོས་པ་སོགས་ཡོངས་སྦྱོང་གི་སྒོ་་
ནས་གཙོ་བོར་ཉམས་སུ་བླངས་ཏེ་ཡོངས་སུ་རྫོགས་པ་ན་ས་གོང་མ་གོང་མ་་་་་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
1 ·495.
འཕོས་པ་ནི་གནས་ནས་འདའ་བའི་དོན་ཡིན་པས་བྱང་ཆུབ་སེམས་དཔའ་ས་་་་་
ལས་གནས་ནས་འདའ་བ་ཡིན་ནོ། །སྤྱིར་རིགས་ཀྱི་ས་ལ་ཐེག་པ་གསུམ་གྱི་དེ་
ཡོད་ཀྱང་སྐབས་འདིའི་འདའ་བྱ་ས་དགུའི་ནང་ཚན་གྱི་དེ་ལ་ནི་ཐེག་ཆེན་གྱི་དེ་་་
མེད་དེ། ཐེག་ཆེན་གྱི་དེ་ནི་གནས་ནས་འདའ་བའི་ཁོངས་སུ་འདུས་པ་གང་ཞིག་
སྐབས་འདིའི་དམན་པ་ས་བརྒྱད་ཀྱི་ནང་གི་དེ་ནི་ཤེས་ནས་འདའ་པའི་ཁོངས་་་་
འདུས་པའི་ཕྱིར། དེར་མ་ཟད་དེ་ལ་རང་རྒྱལ་དེ་ཡང་མེད་དེ། དེ་ནི་རང་རྒྱལ་
གྱི་སས་བསྡུས་པའི་ཕྱིར་རོ། །
དམན་པ་ས་བརྒྱད་ནི། ཉན་ཐོས་ཀྱི་སྦྱོར་ལམ་ནི་རིགས་ཀྱི་ས་དང༌། རིམ་
གྱིས་པའི་རྒྱུན་ཞུགས་ཞུགས་འབྲས་ཀྱི་ལམ་ནི་རིམ་བཞིན་བརྒྱད་པ་དང་མཐོང་
བའི་ས་དང་། ཕྱིར་འོང་ཕྱིར་མི་འོང་དགྲ་བཅོམ་འབྲས་གནས་ཀྱི་ལམ་གསུམ་ནི།
རིམ་བཞིན་བསྲུབས་པ་དང༌། འདོད་ཆགས་དང་བྲལ་བ་དང་། བྱས་པ་རྟོགས་
པའི་ས་དང༌། ཞུགས་པ་ཕྱི་མ་གསུམ་གྱི་ལམ་ནི་ཉན་ཐོས་ཀྱི་ས་དང་། རང་རྒྱལ་
འཕགས་པའི་ལམ་ནི་རང་སངས་རྒྱས་ཀྱི་ས་ཞེས་བྱ་བ་སྟེ་བརྒྱད་དོ། །
སའི་སྒྲ་དོན་ཡོད་དེ། སའི་སྐད་དོད་བྷུ་མིའི་བྷུ་ལ་ཏ་བསྣན་ནས་བྷུ་ཏ་
འབྱུང་བོ་དང༌། མི་ལ་ཨ་ཐོག་མ་དང་ཏ་རྗེས་སུ་བསྣན་ནས་ཨ་མི་ཏ་དཔག་མེད་
དང་། ཡང་དེ་བཞིན་དུ་བྷུ་ཨ་བྷི་ཡ་བྱས་པ་འཇིག་མེད་དང་། ཨ་མི་ཏ་དཔག་
མེད་དང༌། བྷུ་ཡ་ན་ཕྱི་ཕྱིར་དང༌། མི་གྷ་མ་ན་གོང་འགྲོ་ལྡན་ཏེ། རྒྱུན་ལས།
འབྱུང་བོ་དཔག་མེད་འཇིག་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་
གོང་དུ་འགྲོ་ལྡན་ཕྱིར། །དེ་དག་ཉིད་ནི་སར་འདོད་དོ། །ཞེས་གསུངས་པའི་ཕྱིར།
མཐོང་སྤང་ཤེས་སྒྲིབ་སྐྱེ་མི་རུང་གི་ཆོས་ཅན་དུ་བྱས་པའི་ཐེག་ཆེན་གྱི་དོན་
མངོན་པར་རྟོགས་པའི་མཉམ་བཞག་ཡེ་ཤེས་དེ། འདིར་བསྟན་མཐོང་ལམ་
གཉེན་པོ་ཚོགས་ཀྱི་སྒྲུབ་པའི་མཚན་ཉིད། དབྱེ་ན་སྤང་བྱའི་སྒོ་ནས་བཞི་དང་ངོ་



• 496 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
བོའི་སྒོ་ནས་ཐེག་ཆེན་གྱི་མཐོང་ལམ་མཉམ་བཞག་ཤེས་བཟོད་བཅུ་དྲུག་ཡོད།
དངོས་བསྟན་ལ་མ་སྦྱར་ན་མཐོང་སྤང་ཤེས་སྒྲིབ་སྐྱེ་མི་རུང་གི་ཆོས་ཅན་དུ་བྱས་་་
པའི་ཐེག་ཆེན་གྱི་དོན་མངོན་རྟོགས་ཏེ། མཐོང་ལམ་གཉེན་པོ་ཚོགས་སྒྲུབ་ཀྱི་
མཚན་ཉིད། དབྱེ་ན་མཉམ་རྗེས་གཉིས་ཡོད། སྒོམ་སྤང་ཤེས་སྒྲིབ་གྱི་གཉེན་པོར་
གྱུར་བའི་ཐེག་ཆེན་གྱི་རྗེས་ལ་མངོན་རྟོགས་ཏེ། སྒོམ་ལམ་གཉེན་པོ་ཚོགས་སྒྲུབ་
ཀྱི་མཚན་ཉིད། དབྱེ་ན་ས་བཅུའི་མཉམ་རྗེས་གཉིས་གཉིས་ཡོད། རང་གི་ངོས་
སྐལ་གྱི་སྤང་བྱ་སྒོམ་སྤང་ཤེས་སྒྲིབ་སྐྱེ་མི་རུང་གི་ཆོས་ཅན་དུ་བྱས་པའི་ཐེག་ཆེན་་
གྱི་རྗེས་ལ་མངོན་རྟོགས་སུ་གྱུར་བའི་མཉམ་བཞག་ཡེ་ཤེས་དེ། འདིར་བསྟན་
སྒོམ་ལམ་གཉེན་པོའི་ཚོགས་སྒྲུབ་ཀྱི་མཚན་ཉིད། དབྱེ་ན་ས་བཅུའི་སྒོམ་ལམ་
བར་ཆད་མེད་ལམ་དང་རྣམ་གྲོལ་ལམ་སྐོར་དགུ་ཡོད། སྤང་བྱའི་སྒོ་ནས་བཞི་
ཡོད་དོ། །
སྐབས་འདིར་མཁས་པའི་དབང་བོ་འགའ་ཞིག་གི་གསུངས་ལས། སྐབས་
འདིའི་སའི་ཚོགས་ཀྱི་སྐབས་ས་བཅུའི་ཡེ་ཤེས་ཀྱི་ཡུལ་རྟོགས་ཚུལ་བཤད་པའི་་་་་
སྐབས་སུ། གསེར་ཕྲེང་གི་གསུང་ཚུལ་མཉམ་བཞག་གི་ཡུལ་སྣང་མེད་དང་།
སྣང་བཅས་སུ་འདོད་ཚུལ་གཉིས་དང་། ཕྱི་མའི་འདོད་ཚུལ་འཆད་པའི་སྐབས།
གསེར་ཕྲེང་ལས། གཉིས་པ་ནི། འཕགས་གྲོལ་དང་སློབ་དཔོན་གཉིས་ཀྱིས་ཆོས་
ཉིད་ཙམ་མཉམ་བཞག་གི་ཡུལ་ཡིན་པ་དང་། མཉམ་བཞག་གཟུང་འཛིན་གྱི་
རྣམ་པ་ཅན་དང་། ཡུལ་དང་བྲལ་བ་གཉིས་ཀའི་ལུགས་དམིགས་པ་དང་ཡེ་ཤེས་
ཀྱི་ཚོགས་སུ་བཀག་ནས་བདེན་དངོས་མེད་པའི་རྟེན་འབྲེལ་སྒྱུ་མ་ལྟ་བུ་མ་ཡིན་་་་
དགག་མཉམ་བཞག་གི་དམིགས་པར་བཤད་ཅིང་། ཞེས་མ་ཡིན་དགག་གི་སྟོང་
བ་མཉམ་བཞག་གི་ཡུལ་ཡིན་པ་འཕགས་སེང་གི་དགོངས་པར་བྱས་ནས། རྗེས་
སུ་འཐད་མི་འཐད་ཀྱི་དབྱེ་བ་སྟོན་པའི་སྐབས་སུ། གསེར་ཕྲེང་ལས། དེ་ལ་སྔ་མ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·497 .
ནི་རྩོད་པའི་གནས་ཆེ་བས་རེ་ཞིག་ཕྱི་མ་ཁས་བླང་ངོ༌། །ཞེས་གསུངས་པས་
འཕགས་སེང་རང་རྒྱུད་པའི་ལུགས་ལ་གཟུགས་མ་ཡིན་དགག་གི་སྟོང་བ་མཉམ་་་
བཞག་ཡེ་ཤེས་ཀྱི་ཡུལ་དུ་བཞག་པ་རིགས་སམ། མཉམ་བཞག་གི་ཡུལ་སྣང་
བཅས་རང་ལུགས་སུ་བཞག་པ་ལ། ཐེག་ཆེན་འཕགས་པའི་རྟོགས་པའི་མི་
འཐད་པར་ཐལ་བ་སོགས་ལྟར་སྣང་གི་རྩོད་པ་ལྔ་བཀོད་ནས། དེའི་ལན་གྱི་
སྐབས་སུ་གསེར་ཕྲེང་ལས། མདོར་ན་གཤིས་ལུགས་དང་། ཆོས་ཉིད་དང་རང་
བཞིན་སྤྲོས་བྲལ་དོན་དམ་པའི་བདེན་པ་རྣམས་རྟོགས་ཞེས་པ་ནི་ཡེ་ཤེས་ལ་་་་་་
འཛིན་པ་མཐའ་དག་ཉེ་བར་ཞི་བས་དེ་རྣམས་ལ་དམིགས་པའི་བློ་མི་སྐྱེ་བ་ལ་་་་་
བྱེད་ཀྱི་དངོས་སུ་ན་འགའ་ཞིག་འགའ་ཞིག་གིས་དམིགས་བྱ་དམིགས་བྱེད་དུ་་་་་
བྱས་པ་མིན་ཏེ། ཞེས་གསུངས་པ་ལྟར་ཇི་ལྟ་ཇི་སྙེད་ཀྱི་ཆོས་ལ་དམིགས་པའི་བློ་
མ་སྐྱེས་པ་ལ་ཆོས་ཉིད་གཟིགས་པའི་དོན་དུ་བཞག་འདུག་པ་འདིའང་ཁས་བླང་་
རུང་ངམ། དོགས་པ་སྔ་མ་ལྟར་མ་ཡིན་དགག་གི་སྟོང་བ་ཐེག་ཆེན་མཉམ་བཞག་
གི་ཡུལ་དུ་འཇོག་ན། ས་བཅུའི་མཉམ་བཞག་ལ་གནས་པའི་སེམས་དཔའ་དེ་
དག་ཤེར་ཕྱིན་ལྟར་སྣང་ལ་སྤྱོད་པར་འགྱུར་ཏེ། ཤེར་ཕྱིན་རྣལ་མར་སྤྱོད་ན་
དམིགས་མེད་སྟོང་ཉིད་ལ་སྤྱོད་དགོས་པའི་ཕྱིར་ཏེ། ཕར་ཕྱིན་ཡིག་ཆར། རྩེ་
རྟགས་གཉིས་པ་གྲུབ་སྟེ། མི་རྟག་སོགས་བཅུ་དྲུག་པོ་གཉིས་སྣང་གི་ཆོས་ཡིན་
པས། གཉིས་སྣང་མེད་པའི་ཤེར་ཕྱིན་བདག་དང་གང་ཟག་དང་ཆོས་ཀྱི་བདག་
མེད་རགས་པ་ཡང་བཟློག་དགོས་པའི་ཕྱིར། རིན་ཆེན་ཕྲེང་བ་ལས། བདག་དང་
བདག་མེད་ལྟ་བ་དག། དེའི་ཕྱིར་ཐུབ་པ་ཆེན་པོས་བཟློག། ཅེས་གསུངས་པའི་
ཕྱིར། དེའི་མཇུག་ཏུ་བཟློག་ཚུལ་མི་རྟག་སོགས་བཅུ་དྲུག་ལ་སྤྱོད་པ་དམིགས་
བཅས་ཡིན་པས་ཤེར་ཕྱིན་ལྟར་སྣང་ཡིན་པ་གང་ཞིག ཤེར་ཕྱིན་རྣལ་མར་སྤྱོད་
ན་དམིགས་མེད་སྟོང་ཉིད་ལ་སྤྱོད་དགོས་པའི་ཕྱིར། ཞེས་གསུངས་པའི་ཕྱིར་རོ། །



• 498 · ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཤེར་ཕྱིན་རྣལ་མར་སྤྱོར་ཚུལ་མདོ་ཀུན་བཏུས་སུ་ཤེར་མདོ་དྲངས་པ་ལས་དེ་ལ་་་་
ཤེས་རབ་ཀྱི་ཕ་རོལ་ཏུ་ཕྱིན་པ་ལྟར་མ་བཅོས་པ་གང་ཞེ་ན། དེ་དག་འདི་ལྟར་
སྟོན་ཏོ། །རིགས་ཀྱི་བུ་ཚུར་ཤོག་ཤེས་རབ་ཀྱི་རབ་ཀྱི་ཕ་རོལ་ཏུ་ཕྱིན་པ་སྒོམ་ལ་
གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་མི་རྟག་པར་དང་སྡུག་
བསྔལ་བ་དང་བདག་མེད་པ་དང་མི་སྡུག་པར་ཡང་དག་པར་རྗེས་སུ་མི་ལྟའོ། །
དེ་ཅིའི་ཕྱིར་ཞེ་ན། གཟུགས་ནི་གཟུགས་ཀྱི་ངོ་བོ་ཉིད་ཀྱིས་སྟོང་སྟེ། གཟུགས་ཀྱི་
ངོ་བོ་ཉིད་གང་ཡིན་པ་དེ་ནི་དངོས་བོ་མེད་པའོ། །གང་དངོས་བོ་མེད་པ་དེ་ཤེས་
རབ་ཀྱི་ཕ་རོལ་ཏུ་ཕྱིན་པའོ། །ཞེས་སོ། །མདོ་དེའི་དོན་འཆད་པར་ཡིག་ཆར།
ཁྱབ་སྟེ། རྗེས་སུ་མི་ལྟའོ་ཡན་ཆད་ཀྱིས་བདག་དང་བདག་མེད་སྟོང་ཉིད་ལ་
བཀག་ནས་ལྷག་མས་གཉིས་སྣང་ནུབ་ཚུལ་བཤད་པའི་ཕྱིར། ཞེས་གསུངས་སོ། །
ཁྱབ་སྟེ། ། གཉིས་སྣང་ནུབ་པ་ཞེས་བའི་ནུབ་རྒྱུའི་གཉིས་སྣང་ལ་གསུམ་ཡོད་དེ།
ཡུལ་ཡུལ་ཅན་གྱི་གཉིས་སྣང་། བདེན་སྣང༌། ཀུན་རྫོབ་ཀྱི་གཉིས་སྣང་གསུམ་
སྟོང་ཐུན་ལྟར་བཤད་པས། ཐེག་ཆེན་མཉམ་བཞག་གི་ཚེ་གཉིས་སྣང་གསུམ་ཀ་
ནུབ་དགོས་པའི་ཕྱིར་ན་སློབ་པ་ཐེག་ཆེན་མཉམ་བཞག་གི་ཚེ་གཉིས་སྣང་གསུམ་་
ཀ་ནུབ་དགོས་པའི་ཕྱིར་ན་སློབ་པ་ཐེག་ཆེན་མཉམ་བཞག་གི་འཛིན་སྟངས་ཀྱི་་་་་
ཡུལ་ལ་སྟོང་སངས་མེད་དགག་ལས་སྟོན་པས་མ་གསུངས་། ཀླུ་སྒྲུབ་ཡབ་སྲས་
ཀྱིས་ཀྱང་མ་གསུངས། རྗེ་ཡབ་སྲས་ཀྱི་དབུ་མའི་གཞུང་ལུགས་གང་དུ་ཡང་དེ་
འདྲ་མ་གསུངས་པའི་ཕྱིར་རོ། །ཞེས་དོགས་པ་བཀོད་འདུག་ལ། དེ་དག་དོགས་
པའི་གཞི་ཆེ་བས་བློ་ཆུང་བ་བདག་འདྲས་བཤད་མི་སྤོབས་ཀྱང་། མཁས་དབང་
འགའ་ཞིག་གི་གསུང་ལས། གུང་ཐང་སྨྲ་བའི་ཉི་མས་བསྟོད་པ་དོན་ལྡན་གྱི་རང་
འགྲེལ་དུ་དཔེར་ན་བདག་ཅག་གི་སྟོན་པས་དང་པོར་རིང་འཕུར་དང་ལྷག་སྤྱོད་་་
སོགས་ལ་བརྟེན་ཏེ། དེ་དག་གིས་ལམ་མཐར་ཐུག་ཏུ་སྒྲོག་པ་ཅིང་ཡང་མེད་དང་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
·499.
སྲིད་རྩེའི་སྙོམས་འཇུག་སོགས་བསྒྲུབས་ཤིང་། ཕྱིས་དེ་དག་ལམ་མ་ཡིན་པར་
གཟིགས་ནས་ཡང་དག་པའི་དེ་ཁོ་ན་ཉིད་བསྒོམས་པ་ལྟར། རྗེ་བླ་མས་ཀྱང་དང་
པོར་སྔ་རབས་ཀྱི་ལྟ་བ་དེ་ཉིད་མཐིལ་ཕྱིན་པར་ཐུགས་ལ་འཁྲུངས་ཚུལ་དང་།
ཕྱིས་མཁྱེན་རབ་ཀྱི་རྩལ་ལྷག་པར་རྒྱས་པ་ན་རང་ཉིད་ཀྱང་ཚུལ་དེས་ཅུང་ཟད་་་་
ཐུགས་མ་ཚིམ་ཞིང་ལྷག་པར་མགོན་པོ་འཇམ་པའི་དབྱངས་ལ་འདི་ཐལ་རང་
གང་གི་ལྟ་བ་ཡིན་ཞུས་པར་གང་ཡང་མིན་གསུངས་ནས་ནན་ཏུར་ཆེ་བར་མཛད་
པའི་རྐྱེན་གྱིས་གཟོད་ཐུན་མོང་དང་ཐུན་མོང་མ་ཡིན་པའི་རྒྱུ་ཚོགས་མང་པོ་དང་
བཅས་དབུ་མའི་ལྟ་བ་བཙལ་ཏེ་གསར་དུ་རྙེད་ནས་ཐུགས་འཕྲོག་པའི་དབང་་་་་
གིས་ཐུབ་པའི་དབང་བོ་ལ་བསྟོད་པ་སོགས་མཛད་པའི་ཚུལ་འདི་ལེགས་པར་་་་་
བསམ་ཞིང་གོ་ན་ལྟ་བ་གཞན་ལ་འགྲམ་ཆུ་མི་ལྡང་ཞིང་། རང་ལུགས་ཀྱི་ལྟ་བ་
འདི་ལ་ཡིད་ཆེས་ཀྱི་ངེས་པ་བརྟན་པོ་རྙེད་པར་གྱུར་ཏོ། །ཞེས་གསུངས་པ་ནི་
དོན་གྱི་གཏིང་དཔག་པའི་གསུང་དུ་སྣང་ངོ༌། །ཞེས་དང༌། འདི་དག་ནི་གུང་
ཐང་སྨྲ་བའི་ཉི་མའི་བསྟོད་འགྲེལ་བསྟན་པའི་དེ་ཉིད་སྣང་བ་ལས། རྗེ་བླ་མས་
ཀྱང་ཐུན་མོང་གི་སྣང་ངོར་ལྟ་བའི་དཔྱད་པ་མ་རྫོགས་པའི་སྐབས་སུ་ཚུལ་དེ་་་་་་
ཉིད་ཞལ་གྱིས་བཞེས་སྣང་སྟེ། གསེར་ཕྲེང་ལས། ཆོས་ཉིད་ལ་མཐའ་བཞི་ལ་
སོགས་པའི་སྤྲོས་པ་གང་དུ་ཡང་མི་འཛིན་ཅིང་དེ་མཐའ་དག་ཉེ་བར་ཞི་བ་ཙམ་་་
ལ་སྤྲོས་བྲལ་ལམ་གཤིས་ལུགས་མཐོང་ཞེས་བཏགས་པ་ཙམ་སྟེ། ཡོན་ཏན་རིན་
པོ་ཆེའི་སྡུད་པ་ལས། གཟུགས་རྣམས་མི་མཐོང་ཚོར་བ་དག་ཀྱང་མི་མཐོང་
ཞིང༌། །ཞེས་སོགས་དྲངས་པ་དང་ཡང་དེ་ཉིད་ལས། མཉམ་བཞག་གིས་ཆོས་
ཉིད་མཐའ་གང་དུ་ཡང་མི་གནས་པ་དང་རྗེས་སུ་མཐུན་པར་གང་དུ་ཡང་མི་་་་་
འཛིན་པ་ན་དེ་དང་དེ་རྟོགས་པར་ཐ་སྙད་བྱས་པ་སྟེ། ཞེས་གསུངས་ནས། གང་
གི་ཚེ་སྐྱེ་མེད་ཅེས་སོགས་འཇུག་པའི་ལུང་གིས་བསྒྲུབས་པ་དང་། རྟག་ངུའི་



：500 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྟོགས་བརྗོད་དུ་ཡང༌། ཆོས་རྣམས་རྡུལ་ཙམ་དམིགས་པ་མེད་ན་ཡང༌། །མངོན་
ང་ཞེན་རྣམས་སྐྲག་པ་སྤང་པའི་ཕྱིར། །གཞན་ངོར་རྟེན་འབྲེལ་ཙམ་ཞིག་ཁས་
ལེན་ལ། །ཞེས་རང་ལུགས་ཁས་ལེན་དང་བྲལ་བའི་ཕྱོགས་ཞལ་གྱིས་བཞེས་ཤིང་།
ལྟ་བ་དེ་ཉིད་ལ་མྱོང་བ་ཁྱད་པར་ཅན་ཡང་འཁྲུངས་ཏེ་དགེ་འདུན་གྱི་ཚོགས་སུ་་་
ཤེས་རབ་སྙིང་བོ་གསུང་པའི་ཚེ་ཐུགས་སྔ་མའི་ལྟ་བ་དེ་གའི་ངང་ལ་ཏིང་ངེ་་་་་་
འཛིན་དུ་འབྱམས་ནས་ཚོགས་གྲོལ་བ་ཡང་མི་གསན་པར་གཞན་གྱིས་སློང་་་་་་་་་
དགོས་པ་བྱུང་ཚུལ་དད་པའི་འཇུག་ངོགས་ལས། ཤེར་ཕྱིན་ཞལ་འདོན་དུ་
མཛད་ཅིང་ཆོས་ཐམས་ཅད་སྣང་ལ་ངོས་གཟུང་མེད་པའི་དོན་ལ་མཉམ་པར་་་་་
བཞག་པས། དགེ་འདུན་གྱི་ཆོས་སྤྱོད་དང་བདུད་ཟློག་སོགས་ཀྱི་ཚིག་འབྲུ་ཙམ་
ཡང་ཐུགས་ཀྱིས་མ་ངེས་པར། རྣམ་རྟོག་གི་རྒྱུ་བ་རགས་པ་ཐམས་ཅད་ལོག་ནས་
གསལ་སྟོང་འཛིན་མེད་ཀྱི་ངང་ལ་ཐུགས་རྩེ་གཅིག་ཏུ་གནས་པ་མང་ཇའི་མཇུག་་
འཁྱོངས་པ་འབད་རྩོལ་མེད་པར་འཇུག་པ་བྱུང་། བོད་ཀྱིས་གྲུབ་ཐོབ་ཏུ་བྱེད་
པའི་རྟོགས་པ་བཟང་ཤོས་མཐར་ཐུག་པ་དེ་ཐུགས་ལ་འཁྲུངས་འདུག ཅེས་
གསུངས་པ་བཞིན་ནོ། །ཞེས་དང༌། ཡང་དེ་ཉིད་ལས། གསེར་ཕྲེང་དུ་དྲངས་
པའི་ལུང་དེ་རྣམས་ཀྱི་དོན་ཕྱིས་ལྟ་པའི་དཔྱད་པ་རྫོགས་ནས་རྩ་ཤེས་ཊིཀ་ཆེན་་་་
སོགས་སུ་བཀྲལ་ཚུལ་སྔ་མ་དང་ཆེས་མི་འདྲ་བ་འོག་ནས་འཆད་དོ། །ཞེས་
གསུངས་པ་ལྟར་ཡིན་ལ། དེའི་འོག་ཏུ་འཆད་ཅེས་པ་ཡང་དེར་རྩ་ཤེས་ཊིཀ་ཆེན་
དྲངས་པ་ལས། སྤྲོས་བྲལ་རྟོགས་སོ་བྱས་ན་ཤིན་ཏུ་རངས་ཤིང་དགའ་ལ། སྤྲོས་
པ་མེད་པ་དགག་པ་འཇལ་ལོ་བྱས་ན་མི་བཟོད་པ་ནི། དགག་བྱ་རྣམ་པར་
བཅད་ཙམ་ཞིག་མེད་དགག་གི་དོན་ཡིན་པ་མ་རྟོགས་པར་མེད་དགག་ཐམས་་་་་
ཅད་རི་བོང་གི་རྭ་དང་འདྲ་བའི་ཅང་མེད་དུ་འདོད་པའི་བློ་སྐྱོན་ཡིན་ཏེ། ཞེས་
དང༌། ལྷག་མཐོང་ཆེན་མོ་དྲངས་པ་ལས། འདིར་གལ་ཆེ་བ་ནི་མ་རིག་པའི་སྒྲོ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
501 .
བཏགས་པའི་འཛིན་སྟངས་སུན་ཕྱུང་བའི་སྒོ་ནས་དེའི་ལྡོག་ཕྱོགས་རང་བཞིན་་་་
གྱིས་སྟོང་བ་ཉིད་ཀྱི་སྟེང་དུ་ངེས་པ་ཤུགས་དྲག་བསྐྱེད་ནས་སྟོང་ཉིད་སྒོམ་དགོས་
པ་ཡིན་གྱི། བདག་འཛིན་དང་མ་རིག་པའི་འཛིན་སྟངས་སུན་མ་ཕྱུང་བར་སྟོང་
ཉིད་ཟུར་བ་ཞིག་ལ་བྱས་ནས་བསྒོམས་ཀྱང་བདག་འཛིན་ལ་ཅི་ཡང་མི་གནོད་་་་་
པས། འདྲེ་ཤར་སྒོར་གནོད་པ་ལ་གླུད་ནུབ་སྒོར་གཏོང་བ་དང་འདྲའོ་ཞེས་གོང་
མ་རྣམས་གསུངས་པ་མད་པར་སྣང་ངོ༌། །ཞེས་གསུངས་པ་ཡིན་ནོ། །
དེ་ན་རྗེ་རིན་ཆེ་ལྟ་བུ་ལ་སྔ་རྩོམ་ཕྱི་རྩོམ་གྱི་དབང་གིས་གསུངས་ཟིན་མི་་་་་་
འདྲ་བའི་ཁྱད་པར་ཡོད་ཅེས་པ་མི་རིགས་ཅེས་ནན་གྱིས་ཚིགས་བཅད་ཀྱི་ཕྲེང་བ་
འབྲེལ་མ་ཆགས་པ་མང་པོ་སྤེལ་བ་ནི་ཁྲོན་པའི་རུས་སྦལ་གྱི་རྣམ་ཐར་དུ་ཟད་དེ།
ནང་ཐུགས་ཀྱི་སྲས་པོ་མཁས་གྲུབ་སྨྲ་བའི་ཉི་མས་ཀྱང་རྗེ་རེད་མདའ་བའི་ཉེ་་་་་་
གནས་དགེ་བཤེས་སངས་དཔལ་བའི་དྲིས་ལན་དུ་སྔགས་རིམ་ཆེན་མོ་དང་རིམ་
ལྔ་གསལ་སྒྲོན་གཉིས་ལ་སྔ་ཕྱིའི་རྩོམ་ཡིན་པའི་དབང་གིས་སྒྱུ་ལུས་དང་པོར་སྒྲུབ་
པའི་སྐབས་ལ་བཤད་པ་མི་འདྲ་བ་བྱུང་བ་དང༌། བྱམས་ཆེན་ཆོས་རྗེ་ལ་གནང་
བའི་འཕོ་བའི་ཡིག་ཆུང་དང་འཕོ་ཊཱིཀ་གསེར་གྱི་སྒོ་འབྱེད་གཉིས་ལ་ཡང་དཔྱད་
པ་རྫོགས་མ་རྫོགས་ཀྱི་ཚུལ་བསྟན་གྱི་དབང་གིས་ཡི་གེ་འགོད་ལུགས་མི་འདྲ་བར་
བྱུང་ཚུལ་དངོས་སུ་གསུངས་པའི་ཕྱིར་རོ། །ཞེས་སོགས་གསུངས་པ་འདི་ནི་དོན་
ལ་གནས་པའི་གཏམ་དུ་སྣང་ངོ༌། །
ཡང་ལ་ལས། ས་ལྔ་བའི་ཡོངས་སྦྱོང་སྐབས་སུ། བློ་ངན་དང་ནི་ཉོན་མོངས་
བཟོད། །ཞེས་པའི་བློ་གྲོས་ངན་པ་ལ་ལོག་ལྟ་ཡོད་པ་ནི། འགྲེལ་བ་དོན་གསལ་
ལས། ལོག་པར་ལྟ་བ་ལ་སོགས་པའི་བློ་གྲོས་ངན་པ་དང་། ཞེས་པས་འགྲུབ་ལ།
དེ་ལྟར་ས་ལྔ་བར་ཟད་རྒྱུའི་ལོག་ལྟ་ཞིག་ཡོད་ན། ལོག་ལྟ་མཐོང་སྤོང་མ་ཡིན་
པར་འགྱུར་རོ། །ཞེ་ན། དེའི་ལན་གསེར་ཕྲེང་ལས། ཡང་འདིའི་མདོར་ཐེ་ཚོམ་



· 502 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དང་ཞེས་འབྱུང་ལ། མཐོང་སྤོང་ཡིན་པའི་མི་འདྲེན་ན་དེ་ཡང་འདྲེན་མི་དགོས་
པ་ལ་དྲངས་པའི་ཕྱིར་ལྟ་བ་ལྔ་ཡང་དྲངས་པར་བྱ་སྟེ། རྒྱུ་མཚན་མཚུངས་པས་
སོ། །ཞེས་བྱུང༌། དེའི་འོག་ཏུ་ལན་རིམ་པ་གཉིས་གསུངས་པ་ལས། དང་པོ་ལྟར་
ན། ལོག་ལྟ་ལ་ཆོས་ཀྱི་བདག་འཛིན་ཞིག་འཇོག་དགོས་པར་འགྱུར་བ་དང་། ཕྱི་
མ་ན་ལོག་ལྟ་སྤངས་ནས་དེའི་གནས་ངན་ལེན་མ་སྤངས་པའི་དོན་དུ་བཤད་་་་་་་
འདུག་པས། དེ་ལྟར་ན་ས་ལྔ་བའི་སྐབས་སུ་ལོག་ལྟའི་གནས་ངན་ལེན་གྱི་དྲི་མ་
སྤངས་པར་ཁས་ལེན་དགོས་ལ་དེ་མི་འཐད་དེ། ཉོན་མོངས་ཀྱི་གནས་ངན་ལེན་
གྱི་དྲི་མ་སྤོང་བ་ལ་སངས་རྒྱས་དགོས་པའི་ཕྱིར་རོ། །དེ་ལྟ་ན་ས་ལྔ་བའི་སྐབས་
སུ། ལོག་ལྟ་སྤོང་ཚུལ་ཇི་ལྟར་ཡིན་དཔྱད་དགོས་སོ། །ཞེས་ཟེར་བ་སོགས་ལ་
དཔྱད་པར་བྱའོ། ། ད་
ངེས་འབྱུང་སྒྲུབ་པའི་སྐོར།
དྲི་བ། ངེས་འབྱུང་སྒྲུབ་པའི་མཚན་ཉིད་དང༌། དབྱེ་བ་སོགས་
གང༌། །
ལན། ཚོགས་གཉིས་ཀྱི་སྟོབས་ཀྱིས་རྣམ་མཁྱེན་དུ་ངེས་པར་འབྱུང་བའི་
དག་སའི་ཡེ་ཤེས་དེ། ངེས་འབྱུང་སྒྲུབ་པའི་མཚན་ཉིད། དབྱེ་ན་བརྒྱད་ཡོད་དེ།
ཁྱོད་ངེས་པར་འབྱུང་བའི་གཞི་བརྒྱད་ཡོད་པའི་ཕྱིར། དེ་བརྒྱད་ཡོད་དེ། ཆེད་
དུ་བྱ་བ་ཆེན་པོ་གསུམ་གཅིག་ཏུ་བྱས་པ་དང༌། བདེན་སྟོང་མཉམ་པ་ཉིད་
མཁྱེན་པའི་ཐུགས་རྗེ་ཆེན་པོ་དང་། སེམས་ཅན་གྱི་དོན་བྱེད་པའི་ཡེ་ཤེས་དང་།
འབད་མེད་གཞན་དོན་ལྷུན་གྲུབ་དང་། སྲིད་ཞིའི་མཐའ་སྤངས་པའི་སྤང་བྱ་
ཟད་པ་ཐོབ་པ་དང་། སྤང་བྱ་ཟད་པས་ཐེག་པ་གསུམ་གྱི་རྟོགས་བྱའི་དོན་
ཐམས་ཅད་རྟོགས་པ་ཐོབ་པ་དང་། སེམས་བསྐྱེད་སོགས་ཆོས་བཅུ་རྣམ་པ་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
503.
ཐམས་ཅད་མངོན་སུམ་དུ་མཁྱེན་པ་དང་། རྣམ་མཁྱེན་དེའི་ཁྱད་པར་རྡོ་རྗེ་ལྟ་
བུའི་ཏིང་ངེ་འཛིན་གྱིས་བསྡུས་པ་བརྒྱད་ཡོད་པའི་ཕྱིར། དང་པོ་སྤྱིའི་དམིགས་
པའི་དབང་དུ་བྱས་པ་དང་། དེ་ནས་གསུམ་སེམས་ཆེན་པོའི་དབང་དུ་བྱས་པ་
དང་། དེ་ནས་གཉིས་སྤོང་བ་ཆེན་པོ་དང་། དེ་ནས་གཉིས་རྟོགས་པ་ཆེན་པོའི་
དབང་དུ་བྱས་བའི་ཕྱིར། སྒྲུབ་བྱེད་ཡིག་ཆ་ལྟར་རོ། །
ཁ་ཅིག་ན་རེ། དག་སའི་ཡེ་ཤེས་ཡིན་ན་ངེས་འབྱུང་སྒྲུབ་པ་ཡིན་པས་ཁྱབ་
སྟེ། ཡིག་ཆར་མཚན་ཉིད་འཇོག་ཚུལ་དེའི་ཕྱིར་དང་། རྣམ་བཤད་སྙིང་བོའི་
རྒྱན་ལས། ཁྱད་པར་གྱི་ལམ་ས་བརྒྱད་པ་ཡན་ཆད་ལ་བྱས་ན་ངེས་འབྱུང་སྒྲུབ་
པ་ཡང་དེ་ནས་ཡོད་པར་ཤེས་པར་བྱའོ་ཞེས་གསུངས་པའི་ཕྱིར་ཟེར། ཡང་ལ་
ལས། དེ་མི་འཐད་པར་ཐལ། ངེས་འབྱུང་སྒྲུབ་པ་ཡིན་ན། ས་བཅུ་བའི་ཡེ་ཤེས་
ཀྱིས་ཁྱབ་པའི་ཕྱིར་ཏེ། རྟོགས་དཀའི་སྣང་བ་ལས། ངེས་འབྱུང་སྒྲུབ་པའི་མཚན་
ཉིད་རྣམ་མཁྱེན་ནམ་རྡོ་རྗེ་ལྟ་བུའི་ཏིང་ངེ་འཛིན་གང་རུང་དུ་དེ་མ་ཐག་ངེས་་་་་
པར་འབྱིན་པས་ཁྱབ། ཞེས་དང་། གསེར་ཕྲེང་ལས། ངེས་པར་འབྱུང་བའི་སྒྲུབ་
པ་ནི་འབྱུང་ས་མཐར་ཐུག་ཏུ་གདོན་མི་ཟ་བར་འབྱིན་བྱེད་ས་བཅུ་བའི་ཁྱད་་་་
པར་གྱི་ལམ་གྱིས་བསྡུས་པའོ། །ཞེས་པ་ནས་སློབ་དཔོན་གྱིས་ལུང་དེའི་དོན་ཁྱད་
པར་གྱི་ལམ་ལ་བཤད་པ་དང་ཀཱ་མ་ལ་ཤི་ལས་ཀྱང་། འདི་ཡང་འཕགས་པ་
ཐོགས་མེད་ཀྱིས་གསུངས་ཏེ། འདི་ལྟ་སྟེ་གོ་ཆ་ནི་ཕ་རོལ་དུ་ཕྱིན་པ་དྲུག་གི་
མཚན་ཉིད་དེ། ཚོགས་ཀྱི་ལམ་མོ། །འཇུག་པའི་ལམ་གྱི་བྱ་བ་ནི་དྲོད་དང་རྩེ་མོ་
དང་བཟོད་པ་སྟེ་སྦྱོར་བའི་ལམ་གྱི་རང་བཞིན་ནོ། །ཚོགས་བཅུ་བདུན་ལས་བཅོ་
ལྔ་ནི་འཇིག་རྟེན་པའི་ཆོས་ཀྱི་མཆོག་གིས་བསྡུས་ཏེ། སྦྱོར་བའི་ལམ་གྱིས་བཟུང་
བ་ཡིན་ལ་། སའི་ཚོགས་དང་གཉེན་པོའི་ཚོགས་ནི་མཐོང་བའི་ལམ་དང་སྒོམ་
པའི་ལམ་མོ། །ངེས་པར་འབྱུང་བ་བརྒྱད་ནི་རྡོ་རྗེ་ལྟ་བུའི་ཏིང་ངེ་འཛིན་ཏེ།



• 504 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
།
ཞེས་བྱུང་བས་ས་བཅུ་བའི་ཁྱད་པར་གྱི་ལམ་ལ་ཡིན་ནོ། །ཞེས་གསུངས་པའི་
ཕྱིར། ཁྱབ་སྟེ། ངེས་འབྱུང་སྒྲུབ་པ་ཁྱད་པར་གྱི་ལམ་གྱིས་བསྡུས་པར་གཞུང་
ཀུན་མཐུན་ལ། ཁྱད་པར་གྱི་ལམ་དེ་རྡོ་རྗེ་ལྟ་བུའི་ཏིང་ངེ་འཛིན་ཀཱ་མ་ལ་ཤཱི་ལས་
གསུངས་ལ། སྤྱིར་ཁྱད་པར་གྱི་ལམ་ཙམ་ས་བཅུ་ཀ་ན་ཡོད་ལ་སྐབས་འདིའི་ཁྱད་
པར་གྱི་ལམ་ས་གཞན་ལ་སྦྱར་ནས་གསུངས་པའི་བོད་ཀྱི་གཞུང་ཚད་ལྡན་ཡོད་ན་
གསེར་ཕྲེང་དུ་ལུང་གཞན་མ་དྲངས་ཤིང་། ཚད་ལྡན་མིན་པ་རྣམས་བཀག་པས་
ཀྱང་ཤེས་ནུས་པའི་ཕྱིར་དང་། རྣམ་བཤད་ལས་ཀྱང་ཁྱད་པར་གྱི་ལམ་ས་བརྒྱད་
པ་ཡན་ཆད་ལ་བྱས་ན་ཞེས་གསུངས་ཀྱི། བྱ་དགོས་ཞེས་མ་གསུངས་པའི་ཕྱིར་
རོ། །ཞེས་ཟེར་བ་ལ་སོགས་ལ་དཔྱད་དགོས། །
ཡང་འདིའི་སྐབས་སུ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ངེས་འབྱུང་
སྒྲུབ་པའི་ས་མཚམས་ཀཱ་ཤི་སོགས་ལྟར་གསེར་ཕྲེང་དུ་རྡོ་རྗེ་ལྟ་བུའི་ཏིང་ངེ་་་་་་་་
འཛིན་ལ་བཞག་པ་ངེས་འབྱུང་སྒྲུབ་པ་མཐར་ཐུག་གི་ས་མཚམས་ཡིན་པར་་་་་
གསུངས་སོ། །རང་ལུགས་རྣམ་བཤད་ལྟར་ས་བརྒྱད་པ་ནས་བཞག་པ། ཐོགས་
མེད་ཀྱིས་སྒོམ་ལམ་དང་། སློབ་དཔོན་གྱིས་ཁྱད་པར་གྱི་ལམ་དུ་བཤད་པས་ཡིན་
ལ། གཙོ་བོ་འབད་རྩོལ་རགས་པ་མེད་པར་རྣམ་མཁྱེན་དུ་ངེས་པར་འབྱུང་བས་
ཡིན་ནོ། །ཞེས་ཀྱང་གསུངས་པས་དཔྱད་པར་འཚལ།
དེ་ལྟར་སེམས་བསྐྱེད་ལ་སོགས་པའི་ཆོས་བཅུས་རྣམ་མཁྱེན་མཚོན་ཚུལ་ལ་
གཉིས་ལས། རྒྱུ་འབྲས་དོན་གྱིས་མཚོན་ཚུལ་ནི་རྒྱུ་ནི་ཐེག་ཆེན་སྒྲུབ་པ་ཡིན་ལ་
དེ་ཡང་རྟེན་དང་དམིགས་པ་ཆེད་དུ་བྱ་བ་དང་རང་གི་ངོ་བོ་སྟེ་བཞི་ལྡན་ཡིན་་་་
ཞིང་། རྟེན་ཡང་ཆོས་བཞི་དང་ལྡན་པ་སྟེ། བསམ་པའི་ཁྱད་པར་སེམས་བསྐྱེད་
པ། དེ་གོང་དུ་འཕེལ་བའི་ཁྱད་པར་གདམས་ངག་དང་རྗེས་བསྟན་ཐོབ་པ།
སྦྱོར་བའི་ཁྱད་པར་ངེས་འབྱེད་ལ་གནས་པ། རིགས་ཀྱི་ཁྱད་པར་ཆོས་ཀྱི་



༄༅།།སྐབས་དང་པོའི་སྐོར་གྱི་དྲི་བ་དྲིས་ལན།
：505.
དབྱིངས་དང་ལྡན་པའོ། །རྟེན་དེས་དམིགས་པ་བཅུ་གཅིག་ལ་དམིགས་ནས་
ཆེད་དུ་བྱ་བ་གསུམ་གྱི་ཕྱིར་སྒྲུབ་པ་བཞི་བྱས་པས་འབྲས་བུ་རྣམ་མཁྱེན་དེ་ཐོབ་་་
པའི་ཕྱིར་རྒྱུས་འབྲས་བུ་མཚོན་ནོ། །ཡུལ་གྱིས་ཡུལ་ཅན་མཚོན་ཚུལ་ནི། སྤྱིར་
སའི་རྡུལ་དང་སྲིན་བུའི་གྲངས་སོགས་མཁྱེན་མི་མཁྱེན་གྱིས་ཐམས་ཅད་མཁྱེན་་་་་
པ་ཡིན་མིན་དུ་མི་འཇོག་གི་གྲོལ་བ་དོན་གཉེར་གྱིས་གྲོལ་བ་ཐོབ་པའི་ཐབས་ཆ་་་
ཚང་ཞིག་མཁྱེན་པའི་སྒོ་ནས་རྣམ་མཁྱེན་དུ་འཇོག་དགོས་ལ། ཐབས་དེ་ཡང་
སེམས་བསྐྱེད་སོགས་བཅུའི་ནང་དུ་རྫོགས་པར་བསྡུས་པས། དེ་བཅུ་ཇི་ལྟ་བ་
བཞིན་མཁྱེན་པའི་ཡེ་ཤེས་ནི་རྣམ་མཁྱེན་ཡིན་ནོ་ཞེས་མཚོན་པ་སྟེ། རྣམ་འགྲེལ་
ལས། འདི་ཡིས་སྲིན་བུའི་གྲངས་མཁྱེན་པ། །ངེད་ལ་འགར་ཡང་ཉེར་མཁོ་མེད། །
བླང་དང་དོར་བྱའི་དེ་ཉིད་ནི། །ཐབས་དང་བཅས་པ་རིག་མཛད་དང་། །གང་
ཚེ་ཚད་མ་ཉིད་འདོད་ཀྱི། །ཐམས་ཅད་རིག་མཛད་མ་ཡིན་ནོ། །རིང་བོ་མཐོང་
ངམ་མིན་ཡང་རུང༌། །འདོད་པའི་དེ་ཉིད་མཐོང་བ་ཡིན། །ཞེས་གསུངས་པ་ལྟར་
དང་། མངོན་རྟོགས་རྒྱན་ལས་ཀྱང་། རྣམ་པ་ཐམས་ཅད་མ ཁྱེན་ཉིད་ལམ། །
ཞེས་གསུངས་པའི་ཕྱིར་རོ། ། སྨྲས་པ། །
ཐུབ་དབང་ཆོས་སྐུའི་འཛིན་མར་ཡོངས་འཁྱིལ་བའི། །
རྒྱལ་ཡུམ་ཤེར་ཕྱིན་རླབས་ཀྱི་གར་མཁན་མའི། །
བཅུད་དུ་གྲུབ་པ་མངོན་རྟོགས་ནོར་བུའི་དཔལ། ། །
མི་ཕམ་དེད་དཔོན་མཆོག་གིས་སྐྱིན་འདི་མཚར། །



སྐབས་གཉིས་པའི་སྐོར་གྱི་དྲི་བ་དྲིས་ལན།
R
མཁྱེན་པས་མཁྱེན་གཏེར་གཞོན་ནུའི་དཔལ་ལ་རྒོད། །
བརྩེ་བས་བརྩེ་ཆེན་མགོན་གྱི་སྙན་པ་འཕྲོག །
ནུས་པས་ནུས་སྟོབས་བདག་པོར་འགྲན་བཟོད་པ། ། །
རྣམ་གསུམ་དབྱེར་མེད་ཙོང་ཁ་པ་ལ་འདུད། །
དྲི་བ། ལམ་ཤེས་ཀྱི་མཚན་ཉིད་དང་རྣམ་མཁྱེན་གྱི་འོག་ཏུ་ལམ་
ཤེས་བཤད་པའི་དགོས་པ་གང་། །
ལན། མཐའ་གཉིས་འགོག་པའི་ཐབས་ཤེས་ཁྱད་པར་ཅན་གཉིས་ཀྱིས་
ཟིན་པའི་ཐེག་ཆེན་འཕགས་རྒྱུད་ཀྱི་མ ཁྱེན་པ་དེ་ལམ་ཤེས་ཀྱི་མཚན་ཉིད།
རྟོགས་རིགས་ཀྱིས་དབྱེ་ན་ཉན་ཐོས་ཀྱི་ལམ་ཤེས་པའི་ལམ་ཤེས་སོགས་གསུམ་་་་་
དང་། ངོ་བོའི་སྒོ་ནས་རྒྱུ་ལམ་ཤེས་དང་འབྲས་བུ་ལམ་ཤེས་གཉིས། དང་བོ་དང་
བྱང་འཕགས་ཀྱི་ལམ་དོན་གཅིག གཉིས་པ་དང་རྣམ་མཁྱེན་དོན་གཅིག ས་
མཚམས་ཐེག་ཆེན་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད། ཤེས་བྱ་
མཁྱེན་གསུམ་གྱི་ནང་ནས་རྣམ་མཁྱེན་ཤེས་ནས་དོན་གཉེར་བསྐྱེད་དགོས་པས་་་
ཐོག་མར་རྣམ་མཁྱེན་བཤད་ཟིན་ནས། རྣམ་མཁྱེན་དེ་ཐོབ་པར་བྱེད་པ་ལ་དེའི་
ཐུན་མོང་མ་ཡིན་པའི་རྒྱུ་ལམ་ཤེས་ལ་སློབ་དགོས་པ་ཡིན་པས་དེའི་རྗེས་སུ་་ལམ་་
ཤེས་གསུངས་པ་ཡིན་ལ། སྤྱིར་སྐབས་དང་བོར་ཡང་རབ་དགའ་ལ་སོགས་པ་ས་
བཅུ་དང༌། ཐེག་དམན་གྱི་སྦྱོར་མཐོང་སྒོམ་གསུམ་སོགས་རྒྱས་པར་བཤད་པས་
ལམ་ཤེས་རྒྱས་པར་དངོས་སུ་མ་བསྟན་ཟེར་མི་རུང་བ་ཡིན་ལ། དེའང་ཇི་ལྟ་ཇི་
སྙེད་ཀྱི་རྣམ་པ་མ་ལུས་པའམ། ཐར་བ་དོན་གཉེར་གྱི་ཐར་ལམ་ཆ་ཚང་བ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·507.
མངོན་སུམ་དུ་མཁྱེན་པ་ཞིག་རྣམ་མཁྱེན་ཡིན་ནོ་ཞེས་ཡུལ་གྱིས་ཡུལ་ཅན་མཚོན་་
པར་བྱེད་པས་སྐབས་དང་བོར་ལམ་ཤེས་ཡུལ་གྱི་ལྡོག་ཆ་ནས་བསྟན་པ་དང༌།
འདིར་མ་འོངས་པ་ན་རིགས་ཅན་གསུམ་གྱི་དོན་མཐའ་དག་སྒྲུབ་པར་བྱེད་པ་ལ་
རྒྱུའི་དུས་སུའང་འབྲས་བུ་དེ་དང་མཐུན་པའི་ཐེག་པ་གསུམ་གྱི་ལམ་ཤེས་པའི་་་་
ལམ་ཤེས་ཆ་ཚང་བར་ཉམས་སུ་ལེན་དགོས་པ་ཡིན་ཞེས་ལམ་ཤེས་རྒྱུའི་ལྡོག་ཆ་་་་
ནས་སྟོན་པས་ན། སྐབས་དང་བོ་གཉིས་སུ་ལམ་ཤེས་རྒྱས་པར་དངོས་སུ་བསྟན་
པར་འདྲའང་སྟོན་ཚུལ་མི་འདྲ་ལ་དགོས་པའང་དེ་ཡིན་ནོ། །འདིར་ལམ་ཤེས་
རྒྱུའི་ལྡོག་ཆ་ནས་བཤད་པའི་དགོས་པ། རྣམ་མཁྱེན་ཐོབ་པ་ལ་སྟོང་ཉིད་གཅིག་
པུ་སྒོམ་པས་ཆོག་སྙམ་པ་དང་། མཆོག་གསུམ་ལ་ཡིད་ཆེས་ཀྱི་དད་པ་ཙམ་གྱིས་
ཆོག་སྙམ་པ་དང༌། མི་རྟག་སྡུག་བསྔལ་སོགས་སྒོམ་པ་འཁོར་བར་སྐྱོ་བའི་རྒྱུ་
ཡིན་པས་བྱང་སེམས་གཞན་དོན་དུ་འཁོར་བར་གནས་པའི་མི་སྒོམ་སྙམ་པའི་་་་་
ལོག་རྟོག་གསུམ་ལྡོག་ཆེད་ཡིན་པར་རྣམ་བཤད་ལས་གསུངས་པ་འོག་ཏུ་འཆད་་་
དོ། ། །
སྐབས་འདིར་འགྲེལ་ཆེན་ལས། མཐོང་ལམ་དེའི་ངེས་པར་འབྱེད་པའི་ཆ་
དང་མཐུན་པ་ནི། རྣམ་པ་ཐམས་ཅད་མཁྱེན་པར་བཤད་པ་ལས་གསུང་བར་
བྱའོ། །གལ་ཏེ་དེ་ལྟ་ཡིན་ན་རབ་ཏུ་དགའ་བ་ལ་སོགས་པའི་ས་རྣམས་ཀྱང་།
དེར་སྨོས་པས་བྱང་ཆུབ་སེམས་དཔའ་རྣམས་ཀྱི་མཐོང་བ་ལ་སོགས་པའི་ལམ་་་་་
བསྟན་པ་ཡིན་པའི་ཕྱིར། ཡང་ཅིའི་ཕྱིར་བསྟན་ཅེ་ན་བརྗོད་པར་བྱ་སྟེ། རྒྱུ་དང་
འབྲས་བུ་མ་ལུས་པར་ཐུགས་སུ་ཆུད་པ་ལ་ལྟོས་ཏེ། དེ་བཞིན་གཤེགས་པ་རྣམས་
ཀྱི་རྣམ་པ་ཐམས་ཅད་མཁྱེན་པ་ཉིད་བརྗོད་པ་ཡིན་ལ། རྒྱལ་བའི་སྲས་རྣམས་ཀྱི་
ལམ་ནི་དེ་ལས་གསུངས་པ་མ་ཡིན་ནོ། །ཞེས་དོགས་པ་བསལ་བའི་ཕྱིར། དེ་ཉིད་
ལས་རྒྱུ་ཙམ་ཞིག་དྲངས་ནས། བྱང་ཆུབ་སེམས་དཔའ་རྣམས་ཀྱི་མཐོང་བ་ལ་



• 508 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སོགས་པའི་ལམ་གྱི་བདག་ཉིད་ཅན་ལམ་ཤེས་པ་ཉིད་དུ་ལོག་ཤིག་ཏུ་བཞག་པ་་་་
ཡིན་ནོ། །ཞེས་བྱུང་ངོ༌། །དེའི་དོན་ནི་བྱང་སེམས་ཀྱི་མཐོང་ལམ་དེའི་རྒྱུ་དེས་ཆ་
ནི་སྐབས་དང་བོར་བཤད་ཟིན་པ་ལས་གཟུང་བར་བྱའོ། །ཞེས་སྐབས་གཉིས་པ་
འདིར་བསྟན་མི་དགོས་པར་བཤད་པ་ལ། གལ་ཏེ་ཁ་ཅིག་གིས་དེའི་རྒྱུ་ངེས་ཆ་
སྔར་བསྟན་ཟིན་པས་འདིར་མ་བསྟན་པ་དེ་ལྟ་ཡིན་ན་རབ་དགའ་ལ་སོགས་པའི་
ས་བཅུ་རྣམས་ཀྱང༌། སྐབས་དང་བོ་དེར་སྨོས་པ་དེ་དག་གིས་བསྡུས་པའི་བྱང་
སེམས་ཀྱི་མཐོང་སྒོམ་གྱི་ལམ་རྣམས་ཀྱང་བསྟན་ཟིན་པ་ཡིན་པའི་ཕྱིར། མཐོང་
སྒོམ་གྱི་ལམ་དེ་དག་ལ་སོགས་སྐབས་གཉིས་པ་འདིར་ཅིའི་ཕྱིར་བསྟན་དེ། ངེས་
ཆ་དང་རྒྱུ་མཚན་མཚུངས་པས་སོ་ཞེ་ན། ལན་བརྗོད་པར་བྱ་སྟེ། སྐབས་དང་
བོར་ས་བཅུས་བསྡུས་པའི་བྱང་སེམས་ཀྱི་མཐོང་སྒོམ་གྱི་ལམ་རྣམས་བསྟན་ཀྱང་།
དགོས་པ་དང་བསྟན་ཚུལ་མི་འདྲ་བའི་ཁྱད་པར་ཡོད་དེ། སྐབས་དང་བོར་
སེམས་བསྐྱེད་ལ་སོགས་པའི་རྒྱུ་དང་འབྲས་བུའི་ཆོས་མ་ལུས་པར་ཐུགས་སུ་ཆུད་
པ་ལ་ལྟོས་ཏེ། དེ་བཅུ་མངོན་སུམ་དུ་རྟོགས་པའི་མཁྱེན་པ་མཐར་ཐུག་ནི། དེ་
བཞིན་གཤེགས་པ་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ཡིན་ནོ། །ཞེས་
སེམས་བསྐྱེད་དང་ས་བཅུ་ལ་སོགས་པ་དེ་དག་རྣམ་མཁྱེན་གྱི་ཡུལ་ཡིན་པའི་ལྡོག་
ཆ་ནས་བརྗོད་པ་ཡིན་ལ། དེ་ཙམ་གྱིས་དེ་དག་མངོན་སུམ་དུ་རྟོགས་པའི་མཁྱེན་
པ་རྣམ་མཁྱེན་དུ་གོ་ཡང་། དེ་དག་རྣམ་མཁྱེན་གྱི་རྒྱུར་མི་གོ་བས་རྒྱལ་བའི་སྲས་
རྣམས་ཀྱི་རྣམ་མཁྱེན་དེར་བགྲོད་པའི་ལམ་ཡོངས་སུ་རྫོགས་པ་ནི། མདོ་དང་
རྒྱན་དེ་ལས་གསུངས་པ་མ་ཡིན་ནོ། །ཞེས་དོགས་པ་དང༌། རྣམ་མཁྱེན་ཐོབ་པ་
ལ་གནས་ལུགས་གཅིག་པུ་སྒོམ་པས་ཆོག་གི ཐེག་པ་གསུམ་གྱི་ལམ་རྫོགས་པར་
བསྒོམ་མི་དགོས་སྙམ་པ་དང༌། སྐྱབས་འགྲོ་ཙམ་གྱིས་ཆོག་སྙམ་པ་དང་། བྱང་
སེམས་ཀྱི་འཁོར་བ་ལ་སྐྱོ་བ་བསྒོམ་མི་དགོས་སྙམ་པ་སོགས་རྣམ་མཁྱེན་གྱི་ལམ་་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
-509.
ལ་ལོག་པར་རྟོག་པ་རྣམས་བསལ་བའི་ཕྱིར། ། སྔར་ཆོས་བཅུ་བཤད་པ་དེ་ཉིད་
ལས་རྣམ་མཁྱེན་གྱི་རྒྱུ་བྱེད་ཚུལ་ལྡོག་ཆ་ཙམ་ཞིག་དྲངས་ནས། བྱང་སེམས་
རྣམས་ཀྱི་མཐོང་སྒོམ་གྱི་ལམ་གྱི་བདག་ཉིད་ཅན་གྱི་རྒྱུའི་ལམ་ཤེས་པ་ཉིད་དུ་་་་་
ལེའུ་ལོགས་ཤིག་ཏུ་རྣམ་པར་བཞག་པ་ཡིན་ནོ། །ཞེས་སྔར་ས་བཅུའི་བསྡུས་པ་
རྣམས་རྣམ་མཁྱེན་གྱི་ཡུལ་ཡིན་པའི་ལྡོག་ཆ་དང་ས་བཅུའི་ལྡོག་ཆ་ནས་བསྟན་པ་
དང༌། འདིར་དེ་དག་རྣམ་མཁྱེན་གྱི་རྒྱུ་ཡིན་པའི་ལྡོག་ཆ་དང་མཐོང་སྒོམ་གྱི་
ལམ་གྱི་ལྡོག་ཆ་ནས་བསྟན་པས་བསྟན་ཚུལ་མི་འདྲ་ཞིང་དགོས་པའང་སྔར་གྱི་་་་
ཚིག་དོན་ལྟར་མི་འདྲ་བར་ཡོད་པས་སྐྱོན་མེད་དོ་ཞེས་པ་ཡིན་ནོ། །དེ་ལྟར་ཡིན་
ཏེ་རྣམ་བཤད་ལས། དེའི་དོན་ནི་སྔར་ཡང་ལམ་ཤེས་ཀྱིས་བསྡུས་པའི་མཐོང་
སྒོམ་གྱི་ལམ་བསྟན་མོད་ཀྱི་ཆོས་བཅུ་མངོན་སུམ་དུ་རྟོགས་པ་དོན་དུ་གཉེར་བྱའི་
རྣམ་མཁྱེན་ཡིན་ནོ་ཞེས་བསྟན་པ་ན། རྣམ་མཁྱེན་གྱིས་ཆོས་ཐམས་ཅད་མངོན་
སུམ་དུ་གཟིགས་མོད་ཀྱི། དེ་ཐོབ་པར་བྱེད་པ་ལ་གནས་ལུགས་ཀྱི་དོན་གཅིག་པུ་
བསྒོམས་པས་ཆོག་གི་ཐེག་པ་གསུམ་གྱི་ལམ་རྫོགས་པར་བསྒོམ་པ་དགོས་པ་
མེད་དོ་སྙམ་པའི་ལོག་པར་རྟོག་པ་དགག་པ་དང༌། ཡང་དཀོན་མཆོག་གསུམ་ལ་
སྐྱབས་སུ་སོང་བ་ཙམ་གྱིས་ཀྱང་། རྣམ་མཁྱེན་ཐོབ་སྙམ་པ་དང་འཁོར་བས་ཡིད་
འབྱུང་ཞིང་འཁོར་བ་ལ་སྐྱོ་བ་བསྒོམ་པ་ནི། ཉན་ཐོས་དང་རང་སངས་རྒྱས་
རྣམས་ལ་མཛེས་ཀྱི་བྱང་ཆུབ་སེམས་དཔའ་རྣམས་གཞན་དོན་དུ་འཁོར་བར་་་་་་་
བཞུགས་དགོས་པས་དེ་ལྟ་མ་ཡིན་ནོ་སྙམ་པའི་རྣམ་མཁྱེན་གྱི་ལམ་ལ་ལོག་རྟོག་་་
དགག་པས་ཆེད་དུ་སྔར་བཤད་པའི་ཆོས་བཅུའི་ནང་ནས་རྒྱུ་ཙམ་ཞིག་ལོགས་སུ་་
བཀར་ནས་རྣམ་མཁྱེན་ཐོབ་པར་འདོད་པས་ལམ་གསུམ་པོ་འདི་དག་རྫོགས་་་་་
པར་བསྒོམས་ན་རྣམ་མཁྱེན་དུ་བགྲོད་པའི་ལམ་ཤེས་པ་ཞེས་བྱ་བའི་གྲངས་སུ་་་་་
འགྲོ་བ་ཡིན་གྱི། གཞན་དུ་ལམ་ཉི་ཚེ་བ་ལས་འབྲས་བུ་ཡང་ཉི་ཚེ་བ་ལས་མི་



འབྱུང་བར་ཤེས་པའི་ཆེད་དུ་ལེའུ་ལོགས་སུ་མཛད་པ་ཡིན་ནོ། །ཞེས་གསུངས་
པས་སོ། །
འོན་ཀྱང་རྟོགས་དཀའི་སྣང་བ་ལས། རྣམ་མཁྱེན་གྱི་ཆོས་བཅུ་ནི་རྣམ་
མཁྱེན་གྱི་རྒྱུ་འབྲས་གཉིས་ཀ་སྟོན་པ་ཡིན་ལ། དེ་ལྟ་ནའང་སྔར་ནི་རྒྱུ་བྱང་
སེམས་ཀྱི་འཕགས་ལམ་གྱི་ཁྱད་པར་ས་བཅུའི་ཡོངས་སྦྱོང་ཙམ་ཞིག་བསྟན་ཀྱང་་་
བྱང་སེམས་ཀྱི་འཕགས་ལམ་གྱི་ངོ་བོ་ལམ་གསུམ་ཤེས་པར་བྱེད་ཚུལ་དང་།
མཐོང་སྒོམ་ལམ་གྱི་རྣམ་པར་བཞག་པ་ལམ་དེ་དག་གི་ལྡོག་པའི་སྒོ་ནས་མ་
བསྟན་པས། དེའི་ཕྱིར་རྣམ་མཁྱེན་གྱི་ཆོས་བཅུ་ལས། རྒྱུའི་ཆོས་བྱང་སེམས་ཀྱི་
ལམ་ལོགས་སུ་དྲངས་ཏེ་འདིར་ཁྱད་པར་དུ་བཤད་པ་ཡིན་ནོ། །ཞེས་གསུངས་པ་
འདི་གཉིས་གསུང་ཟིན་མི་འདྲ་བས་དཔྱད། རྣམ་བཤད་ལས་གསུངས་པ་ལྟར་
གྱི་ལོག་རྟོག་གསུམ་ལས། གནས་ལུགས་གཅིག་པུ་སྒོམ་པས་ཆོག་སྙམ་པ་ནི།
ཐབས་ཁྱད་པར་ཅན་རྣམས་འདོར་བར་འགྱུར་བས་བྱང་ཆུབ་སེམས་དཔའ་་་་་་
རྣམས་ལ་ཞི་མཐར་འཆིང་བྱེད་དང༌། སྐྱབས་འགྲོ་ཙམ་གྱིས་ཆོག་སྙམ་པ་ནི།
ཐེག་པ་གསུམ་གྱི་ལམ་ཐམས་ཅད་སྐྱབས་འགྲོར་འདུ་བའི་དབང་དུ་བྱས་ན་མི་་་་
ཆོག་པ་ཆེར་མེད་མོད། འདི་ནི་མཆོག་གསུམ་ལ་འཇིགས་པ་ལས་སྐྱོབ་པའི་རེ་
ལྟོས་བཅའ་བ་ཙམ་ལ་བྱེད་ན་གནས་ལུགས་རྟོགས་པའི་ཤེས་རབ་རྣམས་འདོར་་་
བར་འགྱུར་བས་བྱང་ཆུབ་སེམས་དཔའ་རྣམས་ལ་སྲིད་མཐར་འཆིང་བྱེད་དུ་་་་་་
འགྱུར་བས་མི་འཐད་ལ། གསུམ་པ་ནི། བྱང་ས་ལས། བྱང་ཆུབ་སེམས་དཔའ་
རྣམས་ནི། སེམས་ཅན་གྱི་ཁམས་ན་སྡུག་བསྔལ་རྣམ་པ་བརྒྱ་རྩ་བཅུ་མཐོང་བས་
སེམས་ཅན་རྣམས་ལ་སྙིང་རྗེ་སྒོམ་པར་བྱེད་དོ། །ཞེས་བྱང་སེམས་ཀྱིས་སྡུག་
བསྔལ་བརྒྱ་རྩ་བཅུ་སོགས་སུ་ཕྱེ་ནས་སྒོམ་པས་སྙིང་རྗེ་ཡོངས་སུ་དག་ཅིང་རྫོགས་
པར་འགྱུར་བས་ཉན་རང་སོགས་ལས་ཁྱད་པར་དུ་འཕགས་པར་གསུངས་པ་་་་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
:511 .
སོགས་དང་འགལ་བས་མི་འ ཐད་དོ། ། ན་
འདིའི་སྐབས་ཀྱི་སྡུག་བསྔལ་བརྒྱ་རྩ་བཅུ་ནི། ཀུན་མཁྱེན་བླ་མ་འཇམ་
དབྱངས་བཞད་པའི་གྲངས་འདྲེན་འགའ་ཞིག་ལས། སྡུག་བསྔལ་བརྒྱ་རྩ་བཅུ་
གསུངས་པའི། །ང་ལྔ་དང་བོ་གཅིག་ཚན་ནས། །བཅུ་ཚན་བར་འདྲེན་འདི་ལྟ་
སྟེ། །བྱེ་བྲག་མེད་པར་འཇུག་པའི་སྡུག་བསྔལ་གཅིག །དགའ་བའི་དངོས་པོར་
འགྱུར་བའི་སྡུག་བསྔལ་དང་། །རྣམ་སྨིན་ཉོན་མོངས་ཅན་གྱི་སྡུག་བསྔལ་གཉིས། །
སྡུག་བསྔལ་སྡུག་བསྔལ་འདུ་བྱེད་ཀྱི་སྡུག་བསྔལ། །འགྱུར་བའི་སྡུག་བསྔལ་རྣམ་
པ་གསུམ་དུ་འདོད། །སྡུག་པའི་དངོས་པོ་བྲལ་བའི་སྡུག་བསྔལ་དང༌། །རྒྱུན་ཆད་
སྡུག་བསྔལ་རྒྱུན་གྱི་སྡུག་བསྔལ་དང་། །གཏན་དུ་སྡུག་བསྔལ་བ་སྟེ་སྡུག་བསྔལ་
བཞི། །འདོད་འདུན་སྡུག་བསྔལ་གནོད་སེམས་ཀྱི་སྡུག་བསྔལ། །རྨུགས་ཉིད་སྡུག་
བསྔལ་རྒོད་འགྱོད་སྡུག་བསྔལ་དང་། །ཐེ་ཚོམ་སྡུག་བསྔལ་དག་སྟེ་སྡུག་བསྔལ་
ལྔ། །ངན་སོང་རྒྱུ་ལ་བརྟེན་རྒྱུའི་སྡུག་བསྔལ་དང༌། །ངན་སོང་ལས་སྐྱེས་འབྲས་
བུའི་སྡུག་བསྔལ་དང་། །ལོངས་སྤྱོད་ལས་བརྩམས་ཡོང་ཚོལ་སྡུག་བསྔལ་དང་། །
བསྲུང་བའི་སྡུག་བསྔལ་ཆོག་མི་ཤེས་སྡུག་བསྔལ། །མེད་པར་འགྱུར་བའི་སྡུག་
བསྔལ་དག་སྟེ་དྲུག །སྐྱེ་བའི་སྡུག་བསྔལ་རྒ་བའི་སྡུག་བསྔལ་དང༌། །ན་བའི་སྡུག་
བསྔལ་འཆི་བའི་སྡུག་བསྔལ་དང༌། །མི་སྡུག་པ་དང་འཕྲད་པའི་སྡུག་བསྔལ་
དང་། །སྡུག་པ་མེད་པར་འགྱུར་བའི་སྡུག་བསྔལ་དང་། །འདོད་པ་བཙལ་ཏེ་མ་
རྙེད་སྡུག་བསྔལ་བདུན། །གྲང་བའི་སྡུག་བསྔལ་ཚ་བའི་སྡུག་བསྔལ་དང༌། །
བཀྲེས་པའི་སྡུག་བསྔལ་སྐོམ་པའི་སྡུག་བསྔལ་དང༌། །དབང་མེད་སྡུག་བསྔལ་
བདག་ལ་གནོད་སྡུག་བསྔལ། །གཞན་གནོད་སྡུག་བསྔལ་སྤྱོད་ལམ་སྣ་གཅིག་
གིས། །གནས་པའི་སྡུག་བསྔལ་དག་སྟེ་སྡུག་བསྔལ་བརྒྱད། །བདག་རྒྱུད་སྡུག་
བསྔལ་གཞན་རྒྱུད་སྡུག་བསྔལ་དང༌། །ཉེ་རྒུད་སྡུག་བསྔལ་ལོངས་སྤྱོད་ཉམས་



· 512 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་སྡུག །ནད་མེད་ལས་ཉམས་སྡུག་བསྔལ་ཚུལ་ཁྲིམས་ལས། །ཉམས་པའི་སྡུག་
བསྔལ་ལྟ་ཉམས་སྡུག་བསྔལ་དང༌། །ཚེ་འདིའི་སྡུག་བསྔལ་ཕྱི་མའི་སྡུག་བསྔལ་
དགུ །བཟའ་མེད་སྡུག་བསྔལ་བཏུང་མེད་སྡུག་བསྔལ་དང་། །བཞོན་མེད་སྡུག་
བསྔལ་གོས་མེད་པའི་སྡུག་བསྔལ། །སྤོས་དང་མེ་ཏོག་ཕྲེང་མེད་སྡུག་བསྔལ་
དང་། །བྱུགས་པའི་ཡོ་བྱད་མེད་པའི་སྡུག་བསྔལ་དང་། །གར་མེད་སྡུག་བསྔལ་
གླུ་མེད་སྡུག་བསྔལ་དང་། །རོལ་མོའི་ཡོ་བྱད་མེད་པའི་སྡུག་བསྔལ་དང༌། །སྣང་
བའི་ཡོད་བྱད་མེད་པའི་སྡུག་སྟེ་བཅུ། །ང་ལྔའི་སྡུག་བསྔལ་བགྲང་ཚུལ་དེ་ཁོ་ན། །
ཡིན་སྙམ་རྣམ་དཔྱོད་ཅན་གྱིས་དཔྱད་གཞི་མཛོད། །ལྔ་བཅས་བཅུ་ཕྲག་ལྔ་བ་
གཉིས་པ་ནི། །སྡུག་བསྔལ་དགུ་ལ་དེ་དབྱེ་དགུ་བོ་ནི། །སྡུག་བསྔལ་ཐམས་ཅད་
སྡུག་བསྔལ་ཆེན་པོ་དང༌། །ཐམས་ཅད་སྒོ་ནས་སྡུག་བསྔལ་ལོག་ཞུགས་སྡུག །
འཇུག་པའི་སྡུག་དང་མི་འདོད་བྱས་པའི་སྡུག །ཕོངས་པའི་སྡུག་དང་རྗེས་
འབྲེལ་ལས་བྱུང་སྡུག །རྣམ་པ་ཐམས་ཅད་ཀྱིས་ནི་སྡུག་བསྔལ་ལོ། །སྔོན་འདི་
གཉིས་ལ་རྒྱུ་བྱས་ཐམས་ཅད་སྡུག །སྡུག་བསྔལ་ཆེ་ནི་ཡུན་རིང་བཟོད་བླག་
དང་། །སྣ་ཚོགས་པ་དང་རྒྱུན་མི་ཆད་པའོ། །ཐམས་ཅད་སྒོ་ནས་སྡུག་བསྔལ་
དབྱེ་བ་བཞི། །དམྱལ་བའི་སྡུག་བསྔལ་དུད་འགྲོའི་སྡུག་བསྔལ་དང་། །ཡི་དྭགས་
སྡུག་བསྔལ་བདེ་འགྲོར་གཏོགས་པའི་སྡུག །ལོག་པར་ཞུགས་པའི་སྡུག་བསྔལ་
དབྱེ་བ་ལྔ། །བདག་གཞན་གནོད་པས་སྡུག་བསྔལ་ཀུན་ནས་སློང་། །ཁམས་མ་
སྙོམས་པས་སྡུག་བསྔལ་ཀུན་ནས་སློང་། །མི་རིགས་བྱས་དང་བདག་བྱས་སྡུག་
བསྔལ་སློང་། །ཚུལ་མིན་ཡིད་བྱེད་ཉོན་མོངས་ཀུན་དཀྲིས་སློང་། །སྒོ་གསུམ་ཉེས་
སྤྱོད་ཕྱི་མའི་སྡུག་བསྔལ་མྱོང་། །འཇུག་པའི་སྡུག་བསྔལ་མ་ངེས་དྲུག་གི་སྡུག །
ལུས་པོ་མ་ངེས་མཐོན་པོར་དམན་པོར་ལྟུང་། །ཕ་མ་མ་ངེས་ཕན་ཚུན་གོ་ལོག་
སྡུག །བུ་དང་ཆུང་མ་མ་ངེས་འགྱུར་བའི་སྡུག །བྲན་དང་ལས་བྱེད་ཞོ་ཤས་འཚོ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 513 •
མ་ངེས། །མཛའ་བཤེས་གྲོགས་དང་ཉེ་སྣག་མ་ངེས་སྡུག །ལོངས་སྤྱོད་མ་ངེས་
སྡུག་དང་དྲུག་ཏུ་འདོད། །མི་འདོད་བྱས་པའི་སྡུག་བསྔལ་དབྱེ་ན་བདུན། །ཚེ་
རིང་འདོད་ཀྱང་མི་འདོད་ཚེ་ཐུང་སྡུག །བྱད་བཟང་འདོད་ཀྱང་མི་འདོད་བྱད་
ངན་སྡུག །རིགས་མཐོ་འདོད་ཀྱང་མི་འདོད་དམའ་བའི་སྡུག །དབང་ཕྱུག་
འདོད་ཀྱང་མི་འདོད་དབུལ་བའི་སྡུག །སྟོབས་ཆེན་འདོད་ཀྱང་མི་འདོད་སྟོབས་
ཆུང་སྡུག །ཤེས་པར་འདོད་ཀྱང་མི་འདོད་རྨོངས་སྤྱོད་སྡུག །གཞན་ཕམ་འདོད་
ཀྱང་མི་འདོད་རང་ཕམ་སྡུག །ཕོངས་པའི་སྡུག་བསྔལ་འདི་ལ་དབྱེ་ན་དྲུག །
ཁྱིམ་པའི་བུ་དང་ཆུང་མ་སོགས་འགྲིབ་སྡུག །རབ་བྱུང་ཉོན་མོངས་འཕེལ་བའི་
སྡུག་བསྔལ་དང༌། །མུ་གེ་དམག་དཀོན་གཅོང་རོང་ཉམས་པའི་སྡུག །གཞན་ལ་
རག་ལས་འཚོ་བའི་སྡུག་བསྔལ་དང༌། །ཡན་ལག་ཉིང་ལག་ཉམས་པས་ཕོངས་
པའི་སྡུག །བསད་ཅིང་བཅད་བརྡེགས་བསྐྲད་ལ་སོགས་པའི་སྡུག །རྗེས་འབྲེལ་
ལས་བྱུང་སྡུག་བསྔལ་དབྱེ་ན་དགུ །འཇིག་པའི་ཆོས་ཅན་འཇིག་པའི་སྡུག་
བསྔལ་དང་། །ཟད་པའི་ཆོས་ཅན་ཟད་པའི་སྡུག་བསྔལ་དང་། །རྒ་བའི་ཆོས་
ཅན་རྒ་བའི་སྡུག་བསྔལ་དང་། །ན་བའི་ཆོས་ཅན་ན་བའི་སྡུག་བསྔལ་དང་། །
འཆི་བའི་ཆོས་ཅན་འཆི་བའི་སྡུག་བསྔལ་དང་། །མ་རྙེད་མི་སྙན་སྨད་པའི་སྡུག་
བསྔལ་གསུམ། །གསོལ་བ་འདེབས་པའི་སྡུག་བསྔལ་དག་སྟེ་དགུ །རྣམ་པ་ཐམས་
ཅད་སྡུག་བསྔལ་དབྱེ་ན་བཅུ། །རྒྱུའི་སྡུག་ཚོར་སྡུག་བདེ་བ་མེད་ཙམ་སྡུག །ཚོར་
བ་རྒྱུན་མི་འཆད་པའི་སྡུག་བསྔལ་དང༌། །མངོན་འབྱུང་རབ་དབེན་ཉེར་ཞི་
རྫོགས་བྱང་གི །མི་མཐུན་ཕྱོགས་དང་འདོད་ཁམས་ཀུན་སྦྱོར་ལས། །སོ་སྐྱེའི་
སྡུག་བསྔལ་དག་སྟེ་འདི་ལྔའི་སྟེང་། །གནོད་པའི་སྡུག་བསྔལ་ཡོ་བྱད་མེད་པའི་
སྡུག །ཁམས་མ་སྙོམས་པའི་སྡུག་དང་དགའ་འགྱུར་སྡུག །ཁམས་གསུམ་ཉོན་
མོངས་གནས་ངན་ལེན་སྡུག་སྟེ། །འདི་ལྔ་བསྣན་པས་བཅུ་ཞེས་བྱང་སར་



：514. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུངས། །དེ་ལྟར་བརྒྱ་རྩ་བཅུ་ཡི་སྡུག་བསྔལ་གྱིས། །མནར་སྙམ་སྙིང་རྗེ་བསྒོམ་
ན་རྫོགས་པར་སྐྱེ། །ཞེས་གསུངས་པ་ལྟར་ཡིན་ནོ། །རྗེ་གུང་ཐང་བློ་གྲོས་ཀྱི་ཕར་
ཕྱིན་ལས། བརྒྱ་རྩ་བཅུ་ནི། །བྱང་སར་གཅིག་ཚན། ནས། བཅུ་ཚན་གྱི་བར་སྔ་
མ་ང་ལྔ་དང༌། ང་ལྔ་བ་ཕྱི་མ། སྡུག་བསྔལ་དགུར་བསྡུས་ཏེ། སྡུག་བསྔལ་ཐམས་
ཅད་པ་ལ་སྔོན་དང་ད་ལྟར་གྱི་རྒྱུ་ལས་བྱུང་བ་གཉིས་དང༌། སྡུག་བསྔལ་ཆེན་པོ་
ལ་བཞི་དང་། ཐམས་ཅད་ཀྱི་སྒོ་ནས་སྡུག་བསྔལ་ལ་བཞི། ལོག་པར་ཞུགས་པའི་
སྡུག་བསྔལ་ལྔ་དང༌། འཇུག་པའི་སྡུག་བསྔལ་ལ་དྲུག་དང་། མི་འདོད་པའི་བྱས་
པའི་སྡུག་བསྔལ་ལ་བདུན་དང༌། ཕོངས་པའི་སྡུག་བསྔལ་ལ་དྲུག་དང་། རྗེས་
འབྲེལ་ལས་བྱུང་བའི་སྡུག་བསྔལ་དགུ་དང་། རྣམ་པ་ཐམས་ཅད་པའི་སྡུག་
བསྔལ་ལ་བཅུ་ཞེས་འཇམ་དབྱངས་བཞད་པའི་གྲངས་འདྲེན་འགའ་ཞིག་ལས་་་་
གསུངས་ཀྱང་། དེ་ལྟར་ན་ང་གསུམ་ལས་མེད་པས། ལོག་པར་ཞུགས་པའི་སྡུག་
བསྔལ་ལ་དབྱེ་བ་བདུན་། ཞེས་དེ་ལ་བདུན་བྱས་ནས། སྒོ་གསུམ་ཉེས་སྤྱོད་ཕྱི་
མའི་སྡུག་བསྔལ་མྱོང་། ཞེས་པ་སྒོ་གསུམ་ཉེས་སྤྱོད་ལས་ཕྱི་མར་སྡུག་བསྔལ་མྱོང་
བ་གསུམ་བྱས་ན། བྱང་ས་ལས། ལུས་དང་ངག་དང་ཡིད་ཀྱིས་ཉེས་པར་སྤྱོད་པ་
ཤས་ཆེ་བས་ཕྱི་མ་ལ་ངན་སོང་བའི་སྡུག་ཉམས་སུ་མྱོང་བར་འགྱུར་བའོ། །ཞེས་
པ་དང་འགྲིག་གམ་དཔྱད། ཅེས་གསུངས་ལ། ཡང་མཁས་དབང་ལ་ལས། དེ་ལྟ་
མིན་པར་མུ་གེ་དམག་དཀོན་གཅོང་རོང་ཉམས་ངའི་སྡུག །ཅེས་བྱ་བ་ལ་གསུམ་
འདྲེན་ནས་ཕོངས་པའི་སྡུག་བསྔལ་ལ་བརྒྱད་དུ་ཕྱེ་ན། བྱང་ས་ལས། སྡུག་
བསྔལ་གང་མུ་གེས་འཕོངས་པའམ། ཕ་རོལ་གྱི་དམག་ཚོགས་ཀྱིས་འཕོངས་
པའམ། དཀོན་པ་དང༌། གཅོང་རོང་དུ་འགྲོ་བའི་ཉམས་ང་བས་འཕོངས་པ་
ལས་བྱུང་བ་དང༌། ཞེས་པ་དང་མཐུན་ལ། སྡུག་བསྔལ་དེ་དག་གི་ཕྱི་མ་ཕྱི་མ་
གྲངས་རྗེས་མང་དུ་བཤད་པའི་འགྲོས་དང་ཡང་མཐུན་ནམ་སྙམ། དེས་ན་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·515.
ཕོངས་པའི་སྡུག་བསྔལོ་དེ་ལ་དབྱེ་ན་བརྒྱད། ཟེར་རྒྱུ་ལ་དྲུག་ཅེས་ཡི་གེ་ནོར་བ་
ཡིན་ནམ་དཔྱད། ཞེས་ཟེར་བས་དཔྱད་པར་བྱའོ། །
དྲི་བ། ལམ་ཤེས་ཀྱི་ཡན་ལག་གི་མཚན་ཉིད་དང་དབྱེ་བ་གང༌། །
ལན། ལམ་ཤེས་རྫོགས་བྱེད་ཀྱི་ཆ་ཤས་སུ་གྱུར་བའི་སེམས་དཔའི་ཡོན་
ཏན་དེ་ལམ་ཤེས་ཀྱི་ཡན་ལག་གི་ཚན་ཉིད། དབྱེ་ན་རྟེན་རང་ཡིན་གྱི་ང་རྒྱལ་
དང་བྲལ་བ་དང་། དེར་གྱུར་བའི་བྱང་ཆུབ་ཏུ་སེམས་བསྐྱེད་པ་དང༌། དེར་གྱུར་
བའིཉེར་ལེན་གྱི་རིགས་སད་པ་དང༌། དེར་གྱུར་བའི་འཁོར་བ་མི་འདོར་བའི་
རང་བཞིན་དང་། དེར་གྱུར་བའི་བྱེད་ལས་དང་ལྔ་ཡོད། འདིར་ལམ་ཤེས་ཀྱི་
ཡན་ལག་ལྔ་བོ་དེ། ལམ་ཤེས་སྐྱེ་བའི་རྟེན་དང་། སྐྱེས་པའི་ལམ་ཤེས་ཀྱི་ངོ་བོ་
དང་། བྱེད་ལས་ཀྱི་ཁྱད་པར་གསུམ་དུ་འདུ་བས་དང་བོ་གསུམ་ནི་རྟེན་གྱི་
འགལ་རྐྱེན་དང་བྲལ་བ་དང་། མཐུན་རྐྱེན་དང་ལྡན་པའི་ཁྱད་པར་རོ། །དེ་ཡང་
སྤྱིར་སེམས་བསྐྱེད་དང་ལམ་ཤེས་སོགས་ཡོན་ཏན་ཁྱད་པར་ཅན་སྐྱེ་བ་ལ། རྟེན་
གྱི་གང་ཟག་གམ་གདུལ་བྱ་ཉོན་མོངས་གང་ལ་སྤྱོད་པ་ཤེས་ནས་འདོད་ཆགས་་་་
ཤས་ཆེ་བ་ལ་དེའི་གཉེན་པོ་དང་། ཞེས་སྡང་ཤས་ཆེ་བ་ལ་རྫུ་འཕྲུལ་སོགས་ཀྱིས་
དེའི་གཉེན་པོ་བསྟན་ནས་ཞི་བར་བྱས་ཏེ་སྣོད་རུང་དུ་བྱེད་པ་ཞིག་ངེས་ཅན་དུ་་་
དགོས་པས། འདིར་ཡང་སངས་རྒྱས་ཀྱིས་ཤེར་ཕྱིན་གྱི་མདོ་གསུངས་པའི་འཁོར་
དུ་རྒྱལ་ཆེན་རིས་བཞི་སོགས་འདོད་ལྷ་རིགས་དྲུག་དང༌། ཚངས་རིས་པ་སོགས་
གཟུགས་ཁམས་ཀྱི་ལྷ་རྣམས་འདུས་པ་དེ་དག་ལ་རང་རང་གི་ཐུན་མོང་མ་ཡིན་་་་
པའི་ཡོན་ཏན་རྒྱལ་ཆེན་རིས་བཞི་འཇིག་རྟེན་སྐྱོང་བའི་ཁུར་དང༌། སུམ་ཅུ་རྩ་
གསུམ་པ་ལོངས་སྤྱོད་དང་། འཐབ་བྲལ་བ་ལྷ་མ་ཡིན་དང་འཐབ་མི་དགོས་པར་
སོས་བདེ་བ་དང༌། དགའ་ལྡན་རྣམས་བྱམས་པ་བཞུགས་ཡོད་པ་དང་། འཕྲུལ་
དགའ་བ་དང༌། གཞན་འཕྲུལ་དབང་བྱེད་པ་གཉིས་རང་གི་སྤྲུལ་བ་དང་།



• 516 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
གཞན་གྱི་སྤྲུལ་བ་ལ་ལོངས་སྤྱོད་པ་སོགས་ཀྱིས་ང་རྒྱལ་སྐྱེ་བ་དང་། ། ཐམས་ཅད་
ལ་ཐུན་མོང་དུ་ཡོད་པ་གཟུགས་བཟང་བ་དང་། ལུས་འོད་ཀྱི་རང་བཞིན་ཡིན་
པས་དེ་དག་ངོམས་ཆོས་སུ་བྱེད་པའི་མངོན་པའི་ང་རྒྱལ་ཤས་ཆེ་བ་ཡིན་ལ།
སངས་རྒྱས་ཀྱིས་ལྷ་དེ་དག་གི་བསམ་པ་མཁྱེན་ནས། གསེར་བཙོ་སྦྱངས་བྱས་
པས་ལྕགས་གཡའ་དག་པ་ཟིལ་གྱིས་གནོན་པ་བཞིན་དུ། དེ་བཞིན་གཤེགས་
པའི་འོད་ཀྱིས་ལྷ་དེ་དག་གི་འོད་ཟིལ་གྱིས་མནན་པས་མངོན་པའི་ང་རྒྱལ་ཞི་་་་་་
ནས་ལམ་ཤེས་སྐྱེ་བའི་སྣོད་རུང་དུ་བྱས་སོ། །སྤྱིར་ལམ་ཤེས་སྐྱེ་བ་དང༌། བྱང་
ཆུབ་ཀྱི་སེམས་སྐྱེ་བ་དང༌། ཆོས་ཉན་པ་སོགས་ཀྱི་ཚེའང་ཆོས་ལ་གུས་པ་དང་།
མངོན་པའི་ང་རྒྱལ་དང་བྲལ་བ་ཞིག་ངེས་ཅན་དུ་དགོས་པས་འདིར་མཚན་གཞི་་
ཙམ་བསྟན་པ་ཡིན་གྱི། ལམ་ཤེས་དངོས་སྐྱེ་བའི་སྣོད་ཡིན་ན་སྦྱོར་ལམ་པ་ཡིན་
དགོས་པས། སྐྱེ་བའི་གེགས་དེ་དག་དང་ལྡན་པའི་ངེས་པ་མེད་ལ་སེམས་བསྐྱེད་
གསར་དུ་སྐྱེ་བའི་སྣོད་ལ་བྱས་ན་དེ་དག་ཞི་བར་བྱེད་དགོས་པར་གསུངས་པ་་་་་་
ལྟར་ཞིབ་ཆ་འདོན་ལུགས་ཤེས་པར་བྱའོ། །
སྤྱིར་ང་རྒྱལ་ལའང་མངོན་པའི་ང་རྒྱལ་སོགས་དུ་མ་ཡོད་པས། ཡོན་ཏན་
ཆུང་ངུ་ཞིག་ལ་དམིགས་ནས་ཆེན་པོར་རློམ་སེམས་བྱེད་པ་ལྟ་བུ་མངོན་པའི་ང་་་
རྒྱལ་ཏེ་འདི་ལ་ཡོན་ཏན་ཞིག་ལ་དམིགས་པ་དགོས་གསུངས། སྲོག་གཅོད་དང་
རྐུ་འཕྲོག་བྱེད་པ་སོགས་ཡོན་ཏན་གཏན་ནས་མིན་པ་ཞིག་ལ་དམིགས་ཏེ་རློམ་་་་་
སེམས་་པ་ལྟ་བུ་ཞིག་ལ་ལོག་པའི་ང་རྒྱལ་དང་། རང་ལས་མཆོག་ཏུ་གྱུར་པ་ཞིག་
ལ་དམིགས་ཏེ་བདག་དེ་དང་ཁོག་ཆ་འདྲའང་འདི་འདྲ་ཞིག་གི་ཆ་ནས་བདག་་་་
ཅུང་ཟད་མི་མཉམ་ཞེས་གནས་སྐབས་ཞུམ་པའི་རྣམ་པ་ལྟ་བུ་ཞིག་ཡིན་ཀྱང་ཕལ་
ཆེར་མཉམ་པར་འཛིན་པའི་ཞུམ་པའི་ང་རྒྱལ་དང༌། རང་ལས་ཅུང་ཟད་དམའ་
བ་ཞིག་ལ་དམིགས་ཏེ་འདི་ལས་བདག་ཆེས་ཁྱད་པར་དུ་འཕགས་སོ་ཞེས་འཛིན་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
: 517 .
པ་ལྟ་བུ་ལྷག་པའི་ང་རྒྱལ་དུ་འཇོག་པར་འགྲེལ་བའི་ཟིན་བྲིས་ལས་གསུངས་སོ།།
ལམ་ཤེས་ཀྱི་ཡན་ལག་ལྔའི་མདོ་གསེར་ཕྲེང་སོགས་ལས་གསུངས་པ་ལྟར་་་་
བཀོད་ན། དེ་ལྟའི་མདོ་རིམ་བཞིན་ཡོད་དེ། དེ་ཡང་དེ་བཞིན་གཤེགས་པའི་
རང་བཞིན་གྱི་འོད་ཀྱི་དྲུང་ན་ལྷ་དེ་རྣམས་ཀྱི་ལས་ཀྱི་རྣམ་པར་སྨིན་པ་ལས་སྐྱེས་་
པའི་འོད་ནི་ལྷམ་མེ་མ་ཡིན་ལྷན་ནེ་མ་ཡིན་ལྷང་ངེ་མ་ཡིན་གྱི་དེ་བཞིན་གཤེགས་་
པའི་འོད་འབའ་ཞིག་རབ་ཅེས་བྱའོ། །ནས། བཙུན་པ་རབ་འབྱོར་བྱང་ཆུབ་
སེམས་དཔའ་སེམས་དཔའ་ཆེན་པོས་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་་་
གནས་པར་བྱ། བྱང་ཆུབ་སེམས་དཔའ་སེམས་དཔའ་ཆེན་པོའི་ཤེས་རབ་ཀྱི་ཕ་
རོལ་ཏུ་ཕྱིན་པ་ནི་གང་ཡིན། ཞེས་དང༌། ལྷའི་བུ་གང་དག་གིས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ཀྱང་བླ་་་་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ། །གང་
ཡང་དག་པའི་སྐྱོན་མེད་པ་ལ་ཞུགས་པར་གྱུར་བ་དེ་དག་ལ་ནི་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །དེའི་ཅིའི་
ཕྱིར་ཞེ་ན་དེ་དག་གི་འཁོར་བའི་རྒྱུད་ཀྱི་མཚམས་བཅད་པའི་ཕྱིར་རོ། ། ཞེས་
དང་། འོན་ཀྱང་གང་ཡང་གལ་ཏེ་དེ་དག་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་ན། དེ་དག་ལ་ཡང་རྗེས་སུ་ཡི་རང་བར་བྱའོ། །
ཞེས་དང༌། ཁོ་བོ་ནི་དེ་དག་གི་དགེ་བའི་རྩ་བའི་ཕྱོགས་ལ་བར་ཆད་མི་ཕྱེད་དོ། །
ཞེས་དང༌། ཁྱད་པར་དུ་འཕགས་པའི་ཆོས་རྣམས་ལས་ཆེས་ཁྱད་པར་དུ་
འཕགས་པའི་ཆོས་རྣམས་ཐོབ་པར་བྱའོ། །ཞེས་གསུངས་པ་རྣམས་དེ་ཡིན་ནོ། །
འདིར་ཁ་ཅིག ལམ་ཤེས་ཀྱི་ཡན་ལག་ལམ་མ་ཞུགས་ནས་སངས་རྒྱས་ཀྱི་
སའི་བར་དུ་ཡོད་ལ་དངོས་བསྟན་གྱི་དེ་ཐེག་ཆེན་ཚོགས་ལམ་ནས་རྒྱུན་མཐའི་་་་
བར་དུ་ཡོད་པས། ཡིག་ཆར། བྱང་སེམས་ཁོ་ན་ལ་ཡོད་པར་གསུངས་པ་དངོས་



，518. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བསྟན་གྱི་དབང་དུ་བྱས་པའི་ཕྱིར་ཏེ། དོན་བདུན་ཅུའི་མཐའ་དཔྱོད་ལས། ལམ་
ཤེས་རྫོགས་བྱེད་ཀྱི་ཆ་ཤས་སུ་གྱུར་བའི་སེམས་དཔའི་ཡོན་ཏན་དེ། ལམ་ཤེས་ཀྱི་
ཡན་ལག་གི་མཚན་ཉིད། ལམ་ཤེས་རྫོགས་བྱེད་ཀྱི་ཆ་ཤས་སུ་གྱུར་པའི་སེམས་
དཔའི་རྒྱུད་ཀྱི་ཡོན་ཏན་དེ། སྐབས་འདིར་དངོས་སུ་བསྟན་པའི་ལམ་ཤེས་ཀྱི་
ཡན་ལག་གི་མཚན་ཉིད། ཅེས་དང་། ས་མཚམས་ལམ་ཤེས་ཀྱི་ཡན་ལག་ནི་ལམ་
མ་ཞུགས་ནས་སངས་རྒྱས་ཀྱི་སའི་བར་དུ་ཡོད། དངོས་བསྟན་གྱི་ཡན་ལག་
ཚོགས་ལམ་ནས་རྒྱུན་མཐའི་བར་དུ་ཡོད། ཅེས་གསུངས་པའི་ཕྱིར་ཟེར། ཡང་ལ་
ལས། དངོས་བསྟན་གྱི་ཡན་ལག་བྱང་སེམས་ཁོ་ན་ལ་ཡོད་པར་རྗེ་ཡབ་སྲས་ཀྱི་
ཡིག་ཆ་གང་དུའང་མ་གསུངས་པས་ཡིག་ཆར་དེ་ལྟར་གསུངས་པ་ཁས་ལེན་གྱི་་་་་
རྒྱུན་བཀོད་པ་ཙམ་ཡིན་གྱི་ཀུན་མཁྱེན་བླ་མའི་རང་ལུགས་མ་ཡིན་པའི་ཕྱིར་ཟེར་
བས་དཔྱད་དགོས་ལ། ལེགས་བཤད་གསེར་ཕྲེང་གི་མཆན་འགྲེལ་ཞིག་ལས་ཀུན་
མཁྱེན་བླ་མའི་དོན་བདུན་ཅུའི་ཡིག་ཆར་ཡན་ལག་འདི་དག་སངས་རྒྱས་ཀྱི་སར་
ཡང་བཞག་ལ། སྐབས་གཉིས་པའི་ཡིག་ཆར་སེམས་དཔའི་རྒྱུད་ཀྱིས་བསྡུས་པར་
གསུངས་པ་ནི་སྐབས་འདིའི་དངོས་བསྟན་གཙོ་བོའི་དབང་དུ་བྱས་པར་བརྟག་་་་
ན་ཡིག་ཆ་གཉིས་འགྲིག་ཅིང་། དེར་རྒྱལ་ཚབ་ཀྱི་དོན་བདུན་ཅུའི་ལུང་དྲངས་
པའི་ཚིག་ཟིན་དང་འབྱོར་རོ། །ཞེས་གསུངས་པས་དཔྱད་པར་བྱའོ། །་་་་་་
ཡང་ཁ་ཅིག ལམ་ཤེས་ཀྱི་མདོ་གསུངས་པའི་འཁོར་དུ་འདུས་པའི་འདོད་
གཟུགས་གང་རུང་གི་ལྷ་ཡིན་ན། རང་རང་གི་ལས་ཀྱི་རྣམ་སྨིན་ལས་སྐྱེ་བའི་
འོད་མོག་མོག་པར་མཛད་ཡུལ་ཡིན་པའི་ཁྱབ་པར་ཐལ། གསེར་ཕྲེང་ལས། དེ་
བཞིན་གཤེགས་པའི་འོད་ཀྱིས་འདོད་གཟུགས་ཀྱི་ལྷ་རྣམས་ཀྱི་འོད་མོག་མོག་་་་་་
པོར་ཏེ་གཟི་མེད་པར་མཛད་པ་ནི། ཞེས་གསུངས་པའི་ཕྱིར་ཟེར་བ་ལ། ཁ་ཅིག་
གིས་མ་ཁྱབ་སྟེ། དེ་སོ་སྐྱེའི་དང་སེམས་ཅན་གཞིར་བཞག་གི་དབང་དུ་བྱས་པའི་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
519 .
ཕྱིར། དེ་འདྲའི་མདོ་གསུངས་པའི་འཁོར་དུ་འདུས་པའི་སྤྲུལ་བའི་བྱང་སེམས་
སུ་གྱུར་བའི་བྱམས་པ་ལ་སོགས་པའི་འདོད་གཟུགས་ཀྱི་ལྷ་གྲངས་ལས་འདས་པ་
རྣམས་ཆོས་ཅན། དེར་ཐལ། དེའི་ཕྱིར། ཞེས་ཟེར། ཡང་ཁ་ཅིག དེ་འདྲའི་དེ་
བཞིན་གཤེགས་པའི་རང་བཞིན་གྱི་འོད་ཀྱིས་འོད་མོག་མོག་པར་མཛད་ཡུལ་གྱི་་་
འདོད་གཟུགས་གང་རུང་གི་ལྷ་ཡིན་ན། དེའི་རྐྱེན་གྱིས་ང་རྒྱལ་བཅོམ་སྟེ་ཡུམ་
ཉན་པའི་སྣོད་རུང་དུ་སོང་བས་ཁྱབ་པར་ཐལ། གསེར་ཕྲེང་ལས། དེའི་དགོངས་
པ་ནི་གོང་དུ་འོད་ཟིལ་གྱིས་མནན་པ་ང་རྒྱལ་ཆག་སྟེ། མཐུ་ཁྱད་ཅན་དེ་ལ་དད་
ནས་སངས་རྒྱས་ཐོབ་ཕྱིར་དུ་སེམས་བསྐྱེད་ལ། དེའི་ཚེ་རབ་འབྱོར་ལ་ལམ་ཤེས་
ཀྱི་ཡུམ་ཉན་པའི་སྣོད་དུ་གྱུར་པ་ལ་དགོངས་སོ། །ཞེས་གསུངས་པའི་ཕྱིར་ཟེར་
བ་ལ། ཡང་ཁ་ཅིག་གིས་མ་ཁྱབ་སྟེ། དེ་ནི་བགེགས་དང་ང་རྒྱལ་ཡོད་པའི་དབང་
དུ་བྱས་པ་ཡིན་གྱི། དེ་འདྲའི་འོད་མོག་མོག་པོར་མཛད་ཡུལ་ལ་དགྲ་བཅོམ་པ་
ཡང་དུ་མ་ཡོད། བྱང་སེམས་འཕགས་པ་ས་བཅུ་བའི་བར་དུ་ཡིང་དཔག་ཏུ་མེད་
པ་ཡོད་པའི་ཕྱིར། དེ་དག་སེམས་ཅན་ཡིན་བས་མང་བོ་སྨོས་མི་དགོས་པའི་ཕྱིར།
ཞེས་སོགས་ཟེར་བ་ལ་དཔྱད་པར་བྱའོ། ། ། །
དྲི་བ། མཐུར་ཐུག་ཐེག་པ་གཅིག་དང་གསུམ་འདོད་མཁན་སོ་
སོར་ཇི་ལྟར་འཇོག
ལན། མཐར་ཐུག་ཐེག་པ་གཅིག་འདོད་མཁན་ནི། ཀླུ་སྒྲུབ་ཡབ་སྲས་
གཉིས་དང༌། དཔལ་ལྡན་ཟླ་གྲགས། སངས་རྒྱས་བསྐྱངས། ལེགས་ལྡན་འབྱེད།
ཞི་བ་འཚོ་ཡབ་སྲས་སོགས་དབུ་མ་བའི་གྲུབ་མཐའ་སྨྲ་བའི་སློབ་དཔོན་དག་ཡིན་
ལ ། དེ་དག་གིས་ནི། མདོ་སྡེ་པདྨ་དཀར་བོ་ལས། དྲང་སྲོང་ཆེན་པོས་ཐེག་པ་
གསུམ་བསྟན་པ། །རྣམ་འདྲེན་རྣམས་ཀྱིས་ཐབས་ལ་མཁས་པ་སྟེ། །ཐེག་པ་
གཅིག་སྟེ་གཉིས་སུ་ཡོད་མ་ཡིན། །བསྟི་བའི་དོན་དུ་ཐེག་པ་གསུམ་བསྟན་ཏོ། །



，520 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
ཞེས་པའི་མདོ་དང་། ལང་གཤེགས་ལས། བློ་གྲོས་ཆེན་པོ་ཉན་ཐོས་ཀྱི་ཐེག་པ་
རྣམས་ནི་ཉན་ཐོས་ཀྱིས་ཐེག་པས་གྲོལ་བ་མིན་གྱི་འོན་ཀྱང་དེ་དག་ནི་ཐེག་པ་་་་
ཆེན་པོའི་མཐར་ཐུག་པ་ཅན་ཡིན་ནོ། །ཞེས་པའི་མདོ་དང་། དེ་བཞིན་དུ་དཔལ་
ཕྲེང་གི་མདོ་སོགས་ལ་བརྟེན་ནས་མཐར་ཐུག་ཐེག་པ་གཅིག་ཏུ་འདོད་པ་ཡིན་་་་
ནོ། །དགོངས་འགྲེལ་ལས། ཞི་བ་བགྲོད་པ་གཅིག་བུ་བ་ནི་སངས་རྒྱས་ཐམས་
ཅད་བརྩོན་པ་དང་ལྡན་པར་གྱུར་ཀྱང་བྱང་ཆུབ་ཀྱི་སྙིང་བོ་ལ་བཞག་སྟེ་བླ་མེད་་་
བྱང་ཆུབ་ཐོབ་པར་མི་ནུས་སོ། །ཞེས་སོགས་ཀྱིས་མཐར་ཐུག་ཐེག་པ་གསུམ་དུ་
བསྟན་པ་དེ་དག་ནི་དབུ་མ་བ་དེ་རྣམས་ཀྱི་ལུགས་ལ་དགོངས་གཞི་དང་དགོས་་་་
པ་དངོས་ལ་གནོད་བྱེད་གསུམ་ཚང་བའི་དྲང་དོན་གྱི་མདོ་ཡིན་པའི་ཕྱིར། །
དགོངས་གཞི་ཡོད་དེ། གནས་སྐབས་ཀྱི་རིགས་ལ་ཁམས་མི་འདྲ་བ་གསུམ་
དང་མོས་པ་མི་འདྲ་བ་དང་སྒྲུབ་པ་བྱེད་ཚུལ་མི་འདྲ་བ་གསུམ་ཡོད་ཙམ་ལ་་་་་་་
དགོངས་ནས་གནས་སྐབས་ཀྱི་ཐེག་པ་གསུམ་བསྟན་པའི་ཕྱིར། གསེར་ཕྲེང་ལས།
ཐང་ཅིག་ཙམ་རིགས་སོ་སོར་ངེས་པ་ལ་དགོངས་ནས་ཐེག་པ་གསུམ་དུ་གསུངས་་
ཀྱི། ཞེས་དང་། རྣམས་བཤད་ལས། དགོངས་གཞི་ནི་གནས་སྐབས་མོས་པ་མི་
འདྲ་བ་དང་ཁམས་མི་འདྲ་བ་རྣམས་ལ་ཐེག་པ་སོ་སོའི་ལམ་ནས་འཁྲིད་དགོས་་་་
པ་ལ་དགོངས། ཞེས་གསུངས་པའི་ཕྱིར། །
དགོས་པ་ཡོད་དེ། གཟུང་འཛིན་རྫས་ཐ་དད་ཀྱིས་སྟོང་བ་ཙམ་བདེན་མེད་
རྟོགས་རུང་མ་ཡིན་པའི་ཐེག་ཆེན་རིགས་ཅན་རྗེས་སུ་གཟུང་བའི་ཆེད་ཡིན་པའི་་
ཕྱིར། རྣམ་བཤད་ལས། དགོས་པ་ནི། གཟུང་འཛིན་རྫས་ཐ་དད་ཀྱིས་སྟོང་བ་
བདེན་པར་གྲུབ་པ་མ་བཀག་པར་ཐེག་པ་ཆེན་པོའི་ལམ་ལ་དཀྲི་བར་བྱ་བའི་་་་་་
རིགས་ཅན་རྗེས་སུ་གཟུང་བར་བྱ་བའི་ཆེད་ཡིན་ལ། ཞེས་སོ། །
སྒྲས་ཟིན་ལ་གནོད་བྱེད་ཡོད་དེ། ཆོས་ཐམས་ཅད་བདེན་མེད་དུ་སྒྲུབ་པའི་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
521 .
རིགས་པས་ཀྱང་ཁེགས་ཤིང་ཉན་རང་དགྲ་བཅོམ་སྐྱེ་བ་ལེན་པ་སོགས་ཀྱིས་ཀྱང་་
གནོད་པའི་ཕྱིར། རྣམས་བཤད་ལས། སྒྲས་ཟིན་ལ་གནོད་བྱེད་ནི་ཆོས་ཐམས་
ཅད་བདེན་སྟོང་དུ་སྒྲུབ་པའི་རིགས་པ་རྣམས་དང་འོག་ནས་ཀྱང་མཐའ་གཞན་་་
འགོག་པའི་རིགས་པ་རྣམས་སོ། །ཞེས་གསུངས་པའི་ཕྱིར། མཐར་ཐུག་ཐེག་
གསུམ་འདོད་མཁན་ནི། ས་སྡེ་ལ་སོགས་པའི་གཞུང་གཙོ་བོར་སྨྲ་བའི་ལུང་གི་
རྗེས་འབྲང་གི་སེམས་ཙམ་པ་རྣམས་ཡིན་ལ། དེ་དག་ན་རེ། མཐར་ཐུག་ཐེག་པ་
གསུམ་དུ་གྲུབ་པ་ཡིན་ཏེ། ཞི་བ་བགྲོད་པ་གཅིག་བུ་བའི་ཉན་རང་དགྲ་བཅོམ་
འཚང་རྒྱ་མི་སྲིད་པ་གང་ཞིག བྱང་ཆུབ་ཏུ་ཡོངས་སུ་འགྱུར་བའི་ཉན་རང་དགྲ་
བཅོམ་པ་འཚང་རྒྱ་བ་ཡང་ཡོད་ལ། གཏན་ནས་ཡོངས་སུ་མྱ་ངན་ལས་མི་འདའ་
བའི་ཆོས་ཅན་ཡང་ཡོད་པའི་ཕྱིར། རྟགས་དང་བོ་གྲུབ་སྟེ། དེ་དག་སྙིང་རྗེ་ཆུང་
བ་དང་། འཁོར་བས་འཇིགས་པ། རིགས་དམན་པ་གསུམ་གྱིས་འཚང་རྒྱ་མི་
ནུས་པའི་ཕྱིར། དགོངས་འགྲེལ་ལས། ཞི་བ་བགྲོད་པ་གཅིག་བུ་བ་ནི་སངས་
རྒྱས་ཐམས་ཅད་བརྩོན་པ་དང་ལྡན་པར་གྱུར་ཀྱང་བྱང་ཆུབ་ཀྱི་སྙིང་བོ་ལ་བཞག་
སྟེ་བླ་མེད་བྱང་ཆུབ་ཐོབ་པར་མི་ནུས་སོ། །དེ་ཅིའི་ཕྱིར་ཞེ་ན། འདི་ལྟར། དེ་ནི་
སྙིང་རྗེ་ཤིན་ཏུ་ཆུང་བ་དང་འཁོར་བའི་སྡུག་བསྔལ་གྱིས་ཤིན་ཏུ་འཇིགས་པ་་་་་
རིགས་ཅན་གྱིས་རིགས་དམན་པ་ཁོ་ན་ཡིན་པའི་ཕྱིར། ཞེས་གསུངས་པའི་ཕྱིར།
རྟགས་གཉིས་པ་གྲུབ་སྟེ། དགོངས་འགྲེལ་ལས། ཉན་ཐོས་བྱང་ཆུབ་ཏུ་ཡོངས་སུ་
འགྱུར་བ་གང་ཡིན་པ་དེ་ནི་ངས་རྣམ་གྲངས་ཀྱི་བྱང་ཆུབ་སེམས་དཔར་བསྟན་ཏེ།
འདི་ལྟར་དེ་ནི་ཉོན་མོངས་པའི་སྒྲིབ་པ་ལས་རྣམ་པར་གྲོལ་ནས་དེ་བཞིན་་་་་་་
གཤེགས་པ་རྣམས་ཀྱིས་བསྐུལ་ན་ཤེས་བྱའི་སྒྲིབ་པ་ལས་སེམས་རྣམ་པར་གྲོལ་་་་་
བར་བྱེད་དོ། །ཞེས་གསུངས་པའི་ཕྱིར། རྟགས་གསུམ་པ་གྲུབ་སྟེ། མདོ་ལས།
ལོག་སྲེད་ཅན་གཏན་ནས་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནོ། །



• 522 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞེས་གསུངས་པའི་ཕྱིར། ཁྱབ་སྟེ། དེ་སྒྲ་ཇི་བཞིན་པར་རང་ལུགས་སུ་བྱེད་པའི་
ཕྱིར། རྣམ་བཤད་ལས། ལུགས་འདི་ལ་ནི་གཏན་ནས་ཡོངས་སུ་མྱ་ངན་ལས་མི་
འདའ་བའི་ཆོས་ཅན་བཤད་པ་ཡང་རང་ལུགས་སུ་མཛད་དོ། །ཞེས་གསུངས་
པའི་ཕྱིར། དེས་ན་མཐར་ཐུག་ཐེག་པ་གཅིག་ཏུ་བཤད་པ་ཡང་དྲང་དོན་ཡིན་
པའི་ཕྱིར་ཏེ། དགོངས་གཞི་བདུན་ལ་དགོངས་ནས་མཐར་ཐུག་ཐེག་པ་གཅིག་
ཏུ་བཤད་པའི་ཕྱིར། དགོངས་གཞི་བདུན་ཡོད་དེ། ཐེག་པ་གསུམ་གྱི་ཆོས་
དབྱིངས་ནམ་མཁའ་ལྟར་གཅིག་པ་དང་། ཐེག་པ་གསུམ་གྱི་གང་ཟག་རྣམས་
བདག་མེད་རྟོགས་པར་མཚུངས་པ་དང༌། སྡུག་བསྔལ་ཀུན་སྤངས་པའི་རྣམ་
གྲོལ་རྣམས་མཚུངས་པ་དང་། མ་ངེས་པའི་རིགས་ཅན་གྱི་ཉན་ཐོས་རྣམས་ཐེག་
ཆེན་དུ་ཞུགས་ནས་འཚང་རྒྱ་བས་རིགས་ཐ་དད་པ་གཉིས་ཀྱང་ལམ་གཅིག་ཏུ་་་་
ཞུགས་པ་དང་། དེ་བཞིན་གཤེགས་པས་བདག་གིས་སྔོན་བྱང་སེམས་ཀྱི་སྤྱོད་པ་
སྤྱད་པས་སངས་རྒྱས་སོ། །ཞེས་གསུངས་པ་ན་བྱང་སེམས་ཉན་ཐོས་ལམ་ལ་
ཞུགས་པ་འགའ་ཞིག་ལ་ཡང་བདག་གིས་ཀྱང་སྔོན་བྱང་སེམས་ཀྱི་སྤྱོད་པ་སྤྱད་་་་
པས་བདག་ཀྱང་འཚང་རྒྱ་བར་འགྱུར་རོ་སྙམ་པའི་བསམ་པ་མཚུངས་པ་ཐང་་་་་
གཅིག་ཙམ་སྐྱེ་བ་དང་། སྤྲུལ་བའི་ཉན་ཐོས་འབའ་ཞིག་ཉན་ཐོས་ཀྱི་ཐེག་པས་
མྱ་ངན་ལས་འདའ་ཚུལ་ལན་དུ་མར་སྟོན་པ་དང་། ཐེག་པ་གསུམ་གྱི་མཆོག་
ཐེག་ཆེན་པ་དང་བདུན་ལ་དགོངས་པའི་ཕྱིར། མདོ་སྡེ་རྒྱན་ལས། ཆོས་དང་
བདག་མེད་རྣམ་གྲོལ་རྣམས། །མཚུངས་ཕྱིར་རིགས་ནི་ཐ་དད་ཕྱིར། །བསམ་
གཉིས་ཐོབ་ཕྱིར་སྤྲུལ་བའི་ཕྱིར། །མཐར་ཐུག་ཕྱིར་ན་ཐེག་གཅིག་ཉིད། །ཅེས་
གསུངས་པའི་ཕྱིར།
མཐར་ཐུག་ཐེག་པ་གཅིག་ཏུ་བསྟན་པའི་དགོས་པ་ཡོད་དེ། ཉན་ཐོས་མ་
ངེས་པ་ཁ་ཅིག་ཐེག་ཆེན་ལ་དྲངས་པ་དང་། གཞན་ཐེག་ཆེན་རིགས་ཅན་གྱི་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·523 .
བྱང་སེམས་ཐེག་ཆེན་ལས་མི་ལྡོག་པར་རྗེས་སུ་བཟུང་པའི་ཆེད་ཡིན་པའི་ཕྱིར།
མདོ་སྡེ་རྒྱན་ལས། ཁ་ཅིག་དག་ནི་དྲངས་ཕྱིར་དང་། །གཞན་དག་རྗེས་སུ་བཟུང་
བའི་ཕྱིར། །རྫོགས་པའི་སངས་རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་
གཅིག་བསྟན། །ཞེས་གསུངས་པའི་ཕྱིར། དངོས་ཟིན་ལ་གནོད་བྱེད་ཡོད་དེ།
ལུང་རིགས་གཉིས་ཀྱིས་གནོད་པའི་ཕྱིར། དགོངས་འགྲེལ་གྱི་ལུང་དང་། གཞན་
དབང་ཡོངས་གྲུབ་བདེན་གྲུབ་ཏུ་སྒྲུབ་པའི་རིགས་པས་གནོད་པའི་ཕྱིར། ཞེས་
སོགས་བཤད་པ་ཡིན་ནོ། །སྐབས་འདིར་གསེར་ཕྲེང་ལས། གཉིས་པ་ནི། གལ་
ཏེ་ས་སྡེར་དགྲ་བཅོམ་པ་སྐྱེ་བ་མི་ལེན་པ་དང་། མཐར་ཐུག་རིགས་ཐ་དད་པར་
བཤད་པ་དང་། རྒྱུད་བླའི་འགྲེལ་བར། དཔལ་ཕྲེང་གི་མདོ་དྲངས་ནས་བསམ་
གྱིས་མི་ཁྱབ་པའི་འཆི་འཕོ་དང་། སྐྱེ་བ་ཡོད་པར་བསྟན་པ་དང་། དགྲ་བཅོམ་
པ་དང་རང་སངས་རྒྱས་ཀྱི་མྱ་ངན་ལས་འདས་པའི་དབང་དུ་མཛད་ནས་བཅོམ་
ལྡན་འདས་མྱ་ངན་ལས་འདའ་བ་ཞེས་བགྱི་བ་འདི་ནི་དེ་བཞིན་གཤེགས་པ་་་་་་
རྣམས་ཀྱི་ཐབས་ལེགས་སོ་ཞེས་གསུངས་པ་ཡིན་ཏེ། འདིས་ནི་ལམ་རིང་བོས་
དུབ་པ་རྣམས་ལ་འབྲོག་དགོན་པའི་དབུས་སུ་གྲོང་ཁྱེར་སྤྲུལ་བ་བཞིན་དུ། འདི་
ནི་ཆོས་ཀྱི་དབང་ཕྱུག་དམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ས་
ཕྱིར་མི་ལྡོག་པའི་ཐབས་ཡིན་ནོ། །ཞེས་བསྟན་པ་ཡིན་ནོ། །ཞེས་ཐེག་པ་གཉིས་
རེ་ཞིག་པའི་ལམ་དུ་བསྟན་པ་དང་། རྩ་བར་ཡང་། ཞི་བའི་ལམ་ལ་རབ་ཞུགས་
པ། །མྱ་ངན་འདས་ཐོབ་འདུ་ཤེས་ཅན། །དམ་ཆོས་པདྨ་དཀར་ལ་སོགས། །ཆོས་
ཀྱི་དེ་ཉིད་བསྟན་པ་ཡིས། །དེ་དག་སྔར་འཛིན་ལས་བཟློག་སྟེ། །ཐབས་དང་ཤེས་
རབ་ཡོངས་བཟུང་བས། །ཐེག་པ་མཆོག་ལ་སྨིན་མཛད་དེ། །ཞེས་པད་དཀར་དུ།
འཁོར་བའི་སྡུག་བསྔལ་དག་ལས་ཁྱེད་ཐར་ཡང་། །ཁྱེད་ནི་ད་དུང་མྱ་ངན་
ཡོངས་མ་འདས། །སངས་རྒྱས་ཐེག་པ་འདི་ནི་བཙལ་བར་གྱིས། །ཞེས་པའི་ཚིག་



• 524. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གིས་བསྐུལ་ནས་ཐེག་ཆེན་ལ་འཛུད་པར་གསུངས་པ་རྣམས་དང་འགལ་ཞེ་ན། །
ཞེས་བསྡུ་བར་ཉན་རང་དགྲ་བཅོམ་སྐྱེ་བ་མི་ལེན་པར་བཤད་པ་དང༌། རྒྱུད་བླ་
ཐོགས་འགྲེལ་དུ་དཔལ་འཕྲེང་གི་མདོ་དྲངས་ནས་སྐྱེ་བ་ཡོད་པར་གསུངས་པ་་་་་
གཉིས་འགལ་བ་དང་། ཡང་བསྡུ་བར་མཐར་ཐུག་ཐེག་གསུམ་གསུངས་པ་དང་།
ཐོགས་འགྲེལ་དུ་སྔར་ལྟར་མདོ་དྲངས་ནས་མཐར་ཐུག་ཐེག་གཅིག་བསྟན་པ་་་་་
འགལ་ལོ་སྙམ་དུ་དོགས་པ་བཀོད་ནས། དོགས་སྤོང་གི་ལན་ཡང་། དེ་ཉིད་ལས།
དང་བོ་དང་མི་འགལ་ཏེ། བསྡུ་བ་དང་རྒྱུད་བླའི་འགྲེལ་བ་གཉིས་ཀས་དགོངས་
འགྲེལ་དང་དཔལ་ཕྲེང་གི་དོན་བཀྲལ་བས་གཉིས་ཀ་ཡང་ཐེག་ཆེན་གྱི་མདོའི་་་་་
རྗེས་སུ་འབྲངས་པར་མཚུངས་ལ། འགལ་བ་ལྟར་སྣང་བ་ནི་བསྡུ་བར་བཤད་པ་
ལས་ཉོན་ཀྱི་སྐྱེ་བ་མེད་པ་དང༌། རྒྱུད་བླའི་འགྲེལ་བ་ལས་ནི་ལས་ཉོན་ཀྱི་སྐྱེ་འཆི་
དང་དང་ཆ་མཚུངས་པའི་གཟུགས་བརྙན་ཙམ་ཡོད་པ་ལ་དགོངས་པས་སོ། །
ཡང་ན་སྔར་ཡོངས་སུ་འགྱུར་བའི་ཉན་ཐོས་ལ་བཤད་པ་ལྟར་སྤྲུལ་བའི་་་་་་
ལུས་ཀྱིས་འདའ་ཚུལ་བསྟན་ཅིང་། དབང་བོའི་ལུས་ཀྱིས་དབེན་པར་གནས་པ་
ན། ཁམས་གསུམ་པའི་སྐྱེ་འཆི་ལས་འདས་ཀྱང་ཤེས་སྒྲིབ་ཀྱི་རྟེན་བག་ལ་ཉལ་
དང༌། དེས་ཀུན་ནས་བསླངས་པའི་ལས་དང་དེ་གཉིས་ལ་བརྟེན་པའི་ཡིད་ལུས་
ཡོད་པ་ལ་དགོངས་ནས་མ་རིག་བག་ཆགས་ཀྱི་ས་དང༌། ཟག་མེད་ཀྱི་ལས་ཀྱིས་
རྒྱུ་རྐྱེན་བྱས་པའི་ཡིད་ལུས་ཀྱི་སྐྱེ་བ་ལེན་པར་བཤད་ཀྱི། དགྲ་བཅོམ་པ་ཤི་ནས་
རིག་པ་ཕྱི་མ་མཚམས་མི་སྦྱོར་བ་འདི་དག་གི་རྩ་བའི་གྲུབ་མཐའོ། །གཉིས་པ་
ཡང་མི་འགལ་ཏེ། མདོ་དེ་དྲངས་ནས་ཉན་རང་ལ་སྤངས་པ་ཉི་ཚེ་བ་ལས་མེད་
པའི་ཕྱིར་མྱང་འདས་མཚན་ཉིད་པ་དྲང་དོན་དུ་བསྟན་གྱི་ཉན་རང་ཐམས་ཅད་
ཐེག་ཆེན་དུ་ཟློག་པའི་སྒོ་ནས་ཐེག་གསུམ་དྲང་དོན་དུ་བསྟན་པ་མ་ཡིན་པ་དང་།
བྱང་སེམས་ཀྱི་ཞི་བ་ལ་མཐའ་གཅིག་ཏུ་མི་གནས་པའི་མི་མཐུན་དཔེར་ཞི་བགྲོད་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·525，
ཀྱི་ཉན་ཐོས་དེ་ཉིད་ལས་བཤད་པས་སོ། །གསུམ་པ་ཡང་མི་འགལ་ཏེ། དགོངས་
འགྲེལ་དང་བསྡུ་བ་གཉིས་ཀར་དེ་བཞིན་གཤེགས་པས་ཐེག་ཆེན་ལ་བསྐུལ་བའི་་་
ཉན་ཐོས་ནི་ཡོངས་སུ་འགྱུར་བ་ལ་བཤད་ཀྱི་ཞི་བགྲོད་མིན་ལ། འདིར་ཡང་
དམིགས་བསལ་མེད་པའི་ཕྱིར་རོ། །དེས་ན་འདི་བའི་ལུགས་ལ། ཟག་མེད་ཀྱི་
དབྱིངས་ལ་གནས་པའི་ཉན་རང་དགྲ་བཅོམ་ཡིད་ལུས་ཀྱི་སྐྱེ་བ་ལེན་པར་བཤད་
པ་དང་། དེ་ལ་གནས་པ་ལ་སངས་རྒྱས་བྱང་སེམས་ཀྱིས་བསྐུལ་བར་གསུངས་པ་
རྣམས་སྔར་བཤད་པ་ལྟར་ཡོངས་སུ་འགྱུར་བ་ལ་ཡིན་གྱི། ཞི་བགྲོད་ཀྱི་ལྷག་མེད་
ཀྱི་དབྱིངས་ལ་མི་བཟུང་ངོ༌། །ཞེས་སོགས་འགལ་སྤོང་གི་ལན་དང་བཅས་པ་
གསལ་བར་བཀོད་འདུག་ཀྱང་། མཁས་པའི་དབང་བོ་འགའ་ཞིག་གི་གསུང་
ལས། མཐར་ཐུག་ཐེག་པ་གསུམ་འདོད་པའི་ལུང་གི་རྗེས་འབྲང་གི་སེམས་ཙམ་
པ་དང་། མཐར་ཐུག་ཐེག་གཅིག་འདོད་པའི་དབུ་མ་བ་གཉིས་ཀྱི་འདོད་ཚུལ་ཐ་
དད་པ་དང་། བསྡུ་བ་དང་རྒྱུད་བླ་ཐོགས་བགྲེལ་གཉིས་ཀྱི་དགོངས་པ་གཏན་ལ་
འབེབས་སའི་གྲུབ་མཐའ་ཡང་སྔར་ལྟར་སོ་སོར་གནས་འདུག་ན། གྲུབ་མཐའ་
དེ་གཉིས་དང་གཞུང་དེ་གཉིས་ཀྱི་བཤད་ཚུལ་མི་མཚུངས་པའམ་ཐ་དད་པ་ལ་་་་
འགལ་སྤོང་བཤད་མི་དགོས་པར་འདུག་པས་ན། འགལ་སྤོང་རིམ་པ་གསུམ་
བྱས་པའི་རྒྱུ་མཚན་གང་ཡིན་དཔྱད་པར་བྱའོ། །ཞེས་གསུངས་ལ། འདི་ནི་
དོགས་པ་གནད་ཆེ་བས་བློ་ལྡན་རྣམས་ཀྱིས་དཔྱད་པར་བྱའོ། །
ཡང་རྣམ་བཤད་ལས། སྒྲས་ཟིན་ལ་གནོད་བྱེད་ནི་ཆོས་ཐམས་ཅད་བདེན་
སྟོང་དུ་སྒྲུབ་པའི་རིགས་པ་རྣམས་དང༌། ཞེས་པ་ནི་ཆོས་ཐམས་ཅད་བདེན་པར་
མེད་ན་བདེན་འཛིན་ཐག་ཁྲ་ལ་སྦྲུལ་འཛིན་ལྟར་རྩ་བ་མི་བརྟན་པ་སེམས་རྒྱུད་་་
ལ་གློ་བུར་དུ་བྱུང་བ་གཉེན་པོས་འབྲལ་དུ་རུང་བར་གྱུར་བ། དེས་ན་ཉན་རང་
དགྲ་བཅོམ་པ་རྣམས་ཀྱི་སྒྲིབ་པ་ཡང་འབྲལ་རུང་དུ་སྒྲུབ་པའོ། ། ད་



:526 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐབས་འདིར་མཁས་དབང་འགའ་ཞིག་གི་གསུང་ལས། མཁས་པའི་ཞལ་
ན་རིགས་བདེན་གྲུབ་འདོད་པ་དེ་ཐེག་གསུམ་དང་ཐེག་གཅིག་འདོད་པའི་རྩ་བ་་
ཡིན་གསུངས་པ་དེ་ལྟར་ན། རིགས་པའི་རྗེས་འབྲང་གི་སེམས་ཙམ་པས་ཐེག་
གསུམ་ངེས་དོན་དུ་ཁས་ལེན་པར་ཐལ། རིགས་བདེན་གྲུབ་ཁས་ལེན་པའི་ཕྱིར།
མ་ཁྱབ་ན། རིགས་པའི་རྗེས་འབྲང་སེམས་ཙམ་པའི་ལུགས་ལ་རིགས་བདེན་
གྲུབ་འདོད་བཞིན་དུ་ཐེག་གཅིག་གཏན་ལ་འབེབས་སའི་གྲུབ་མཐའི་རྐང་་་་་་་་
འཛུགས་ས་དེ་ཇི་ལྟར་ཡིན་དཔྱད་པར་བྱའོ། །ཞེས་གསུངས་པས་བརྟག་གོ ། །
ཡང་ཁ་ཅིག་རིགས་པའི་རྗེས་འབྲང་གི་སེམས་ཙམ་པས་མཐར་ཐུག་ཐེག་་་་
གཅིག་འདོད་པ་མི་འཐད་དེ། རང་གི་གྲུབ་མཐའི་ཁུངས་གཏུགས་སའམ་ངེས་
དོན་སྒྲ་ཇི་བཞིན་དུ་འདོད་རྒྱུའི་དགོངས་འགྲེལ་ལས། ཞི་བ་བགྲོད་པ་གཅིག་བུ་
བ་ནི་སངས་རྒྱས་ཐམས་ཅད་བརྩོན་པ་དང་ལྡན་པར་གྱུར་ཀྱང་བྱང་ཆུབ་ཀྱི་སྙིང་
བོ་ལ་བཞག་སྟེ། བླ་མེད་བྱང་ཆུབ་ཐོབ་པར་མི་ནུས་སོ། །ཞེས་གསུངས་པའི་ཕྱིར།
ཞེས་ཟེར་ཡང་འདི་ལ་རང་གི་གྲུབ་མཐའི་ཁུངས་གཏུགས་སའི་རྩ་བའི་མདོ་་་་་་་
རྣམས་ལས་མཚན་ཉིད་གསུམ་ལ་བདེན་པར་ཡོད་མེད་ཀྱང་ཁྱད་པར་ཕྱེ་བ་ལྟ་བུ་
ལེགས་ཕྱེའི་ཆོས་འཁོར་དུ་འཇོག་བྱེད་གཙོ་བོ་རྣམས་དྲང་དོན་དུ་བཀྲལ་མི་རུང་།
ཡང་། གོང་དུ་དྲངས་པ་ལྟ་བུའི་དོན་ཚན་རེ་གཉིས་དྲང་དོན་དུ་བཀྲལ་ཡང་
སྐྱོན་མེད་ཅེས་བཤད་དགོས་སམ་སྙམ་ཏེ། ཡིད་དང་ཀུན་གཞིའི་དཀའ་གནས་
རྣམ་པར་བཤད་པ་མཁས་པའི་འཇུག་ངོགས་ལས། དེ་དག་ལས་མཚན་ཉིད་
གསུམ་ལ་བདེན་པར་ཡོད་མེད་ཀྱང་ཁྱད་པར་ཕྱེ་བ་ལྟ་བུ་ལེགས་ཕྱེའི་ཆོས་འཁོར་
དུ་འཇོག་བྱེད་གཙོ་བོ་རྣམས་དྲང་དོན་དུ་བཀྲལ་མི་རུང་ཡང་། ལེན་པའི་རྣམ་
པར་ཤེས་པ་ཟབ་ཅིང་ཕྲ། །ཞེས་པ་ལྟ་བུའི་དོན་ཚན་རེ་གཉིས་དྲང་དོན་དུ་
བཀྲལ་བས་སེམས་ཙམ་པ་མིན་པར་མི་འགྱུར་བའི་ཕྱིར། མ་གྲུབ་ན། སློབ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
，527.
དཔོན་ཆོས་གྲགས་ཀྱིས་ཀྱང་གཏན་ནས་རིག་ཆད་དང་མཐར་ཐུག་ཐེག་པ་་་་་་་
གསུམ་གྲུབ་སོགས་བཞེད་པར་ཐལ། སེམས་ཙམ་གྱི་རྩ་བའི་མདོ་སྡེ་རྣམས་སུ་ཞི་
བ་བགྲོད་པ་གཅིག་བུ་བ་ནི་སངས་རྒྱས་ཐམས་ཅད་བརྩོན་པ་དང་ལྡན་པར་གྱུར་
ཀྱང་བྱང་ཆུབ་ཀྱི་སྙིང་བོ་ལ་བཞག་སྟེ་བླ་ན་མེད་པའི་བྱང་ཆུབ་ཐོབ་པར་བྱེད་མི་
ནུས་སོ། །ཞེས་དང་། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་
ཆོས་ཅན་ཞེས་གསུངས་ཤིང་། མདོ་སྡེ་རྒྱན་ལས་ཀྱང་། ཆོས་དང་བདག་མེད་
རྣམ་གྲོལ་རྣམས། །མཚུངས་ཕྱིར་རིགས་ནི་ཐ་དད་ཕྱིར། །ཞེས་སོགས་ཀྱིས་
མཐར་ཐུག་ཐེག་པ་གཅིག་བཤད་པ་དྲང་དོན་དུ་བཀྲལ་བའི་ཕྱིར། རྟགས་ཁྱབ་
ཁས། འདོད་ན། རྣམ་འགྲེལ་ལས་རྟག་ཉིད་ཕྱིར་རམ་ཐབས་མེད་ཕྱིར། །ཞེས་
སོགས་རིགས་པ་མཐའ་ཡས་པས་སེམས་ཅན་ཐམས་ཅད་ལ་སངས་རྒྱས་ཀྱི་་་་་་་་
རིགས་ཡོད་ཅིང་མཐར་ཐུག་ཐེག་པ་གཅིག་ཏུ་རྐང་བཙུགས་ནས་བསྒྲུབས་པའི་་་་
ལུང་རིགས་ཐམས་ཅད་བསུབ་པའམ། ཡང་ན་དཔལ་ལྡན་ཆོས་གྲགས་སེམས་
ཙམ་པའི་གྲལ་ནས་འབྱིན་དགོས་པར་འགྱུར་རོ། །ཞེས་གསུངས་པའི་ཕྱིར། །
ཡང་རྣམ་བཤད་ལས། འོག་ནས་ཀྱང་མཐའ་གཞན་འགོག་པའི་རིགས་པ་
རྣམས་ཞེས་པ་ནི། འོག་ཏུ་སེམས་ཅན་ཐམས་ཅད་སངས་རྒྱས་པ་མི་སྲིད་པར་
འདོད་པའི་སྒྲོ་སྐུར་གྱི་མཐའ་གཞན་འགོག་པའི་སྐབས་སུ་འབྱུང་བའི་རྣམ་་་་་་་
འགྲེལ་ལས། རྟག་ཉིད་ཕྱིར་རམ་ཐབས་མེད་ཕྱིར། །ཞེས་སོགས་ཀྱི་རིགས་པ་
ལྔའོ། །རིགས་པ་དེ་དག་རྒྱལ་དཔོག་པ་སོགས་ཀྱིས་ཉེས་ཟད་ཀྱི་སྐྱེས་བུ་མེད་
པར་སྨྲ་བ་འགོག་བྱེད་ཡིན་གྱི་མཐར་ཐུག་ཐེག་པ་གཅིག་ཏུ་སྒྲུབ་བྱེད་མིན་ཟེར་
མཁན་ཡོད་ཀྱང༌། ཡིག་ཆའི་རྗེས་འབྲང་དག་གི་རིགས་པ་དེ་དག་གི་ཤུགས་ནི་
སེམས་ཀྱི་རང་བཞིན་འོད་གསལ་བ་དང༌། དྲི་མ་གློ་བུར་བ་ལ་ཐུག་པར་འདོད་
དོ། །དེ་ཡང་རྣམ་འགྲེལ་ལས། སེམས་ཀྱི་རང་བཞིན་སོགས་ཀྱི་དོན་ནི། དཔེར་



. 528. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ན་ཐག་ཁྲ་ཐག་ཁྲར་སྣང་བའི་དབང་ཤེས་མ་འཁྲུལ་བས་ཐག་ཁྲ་སྦྲུལ་འཛིན་་་་་་
འགོག་ནུས་ཀྱི་ཐག་ཁྲ་སྦྲུལ་འཛིན་གྱིས་ཅིག་ཤོས་དེ་འགོག་མི་ནུས་པ་ནི། ཐག་
ཁྲ་སྦྲུལ་འཛིན་དེ་ཡུལ་ཐག་ཁྲའི་རང་བཞིན་དང་མཐུན་པར་མ་ཞུགས་པས་མི་
བརྟན་ཅིང་འབྲལ་རུང་ཡིན་པ་དང། ཐག་ཁྲའི་རང་བཞིན་དེ་སྦྲུལ་འཛིན་གྱིས་
འཛིན་སྟངས་ལྟར་མ་གྲུབ་པ་ལྟར། བདག་འཛིན་དང་བདག་མེད་རྟོགས་པའི་
ཤེས་རབ་གཉིས་ཕན་ཚུན་འགོག་ནུས་མི་ནུས་སོགས་འདྲ་བར་ཐལ། སེམས་ཀྱི་
རང་བཞིན་ནི་འོད་གསལ་བ་སྟེ། བདག་མེད་རྟོགས་པའི་ཤེས་རབ་དེ་སེམས་ཀྱི་
རང་བཞིན་ལ་འབྲལ་མི་རུང་ཞིང་བདག་འཛིན་གྱི་མ་རིག་པའི་མུན་པའི་འཛིན་
སྟངས་དེ་ལ་མ་ཞུགས་པ་དང་། དྲི་མ་ཆགས་སོགས་དང་དེའི་རྩ་བ་བདག་
འཛིན་རྣམས་ནི་སེམས་རྒྱུད་ལ་གློ་བུར་བ་སྟེ་གཉེན་པོས་འབྲལ་རུང་ཡིན་པའི་་་་
ཕྱིར་ཞེས་པའོ། །
ཡང་ཁ་ཅིག་རིགས་པའི་རྗེས་འབྲང་གི་སེམས་ཙམ་པའི་ལུགས་ལ་མཐར་་་་་
ཐུག་ཐེག་པ་གཅིག་ཏུ་འདོད་པར་མཐའ་གཅིག་ཏུ་ཁས་ལེན་མི་རུང་སྟེ། ཐར་
ལམ་གསལ་བྱེད་ལས། སློབ་དཔོན་རྒྱན་མཁན་པོས་ངེད་ཀྱི་གྲུབ་མཐའ་ལས་ནི་
དགྲ་བཅོམ་ཐ་མའི་སེམས་འབའ་ཞིག་མཚམས་སྦྱོར་བ་དང་། འགལ་བར་སྟོན་
གྱི་འཆི་སེམས་ཐམས་ཅད་མ་ཡིན་ནོ། །ཞེས་བཤད་དོ། །ཉི་མ་སྦས་པས་མར་མེ་
ཤི་བ་བཞིན་དུ་བེམ་རིག་རྒྱུན་ཆད་པར་བཤད་པར་ཕྱི་རོལ་གྱི་དོན་ཁས་ལེན་་་་་་་
པའི་དབང་དུ་བྱས་པ་ཡིན་ལ། དེ་ཁས་མི་ལེན་ན་ཉོན་མོངས་དག་པའི་སེམས་
འབའ་ཞིག་རིགས་འདྲ་མཚམས་སྦྱོར་རོ། །ཞེས་ཟེར་རོ། །དེ་ཐམས་ཅད་ཀྱང་
ཐར་ཐུག་ཐེག་པ་གསུམ་དུ་བཞེད་པའི་ལུགས་ཡིན་གྱི། གཞུང་འདི་དག་གིས་
མཐར་ཐུག་ཐེག་པ་གཅིག་ཏུ་ངེས་པར་བསྟན་པར་འདོད་ན་གྲུབ་མཐའི་རྣམ་་་་
བཞག་མ་ཆགས་པའི་གཏམ་མོ། །ཞེས་གསུངས་པའི་ཕྱིར་ཟེར་བས་དཔྱད་པར་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
529 .
བྱའོ། ། །
ཡང་ཡིག་ཆར་ཉན་རང་དགྲ་བཅོམ་པ་སྐྱེ་བ་ལེན་པ་སོགས་ཀྱིས་ཀྱང་་་་་་་་
གནོད་ཅེས་པ་ནི། ཡུམ་དང་དཔལ་འཕྲེང་གི་མདོ་ལ་སོགས་པ་ལས་ཉན་རང་
དགྲ་བཅོམ་པ་མ་རིག་བག་ཆགས་ཀྱི་ས་དང་ཟག་མེད་ལས་ཀྱིས་སྐྱེ་བར་བཤད་་་་
པས་དེ་དག་གི་འདོད་བྱ་མ་རྫོགས་པར་སྒྲུབ་ཅིང་། དེས་ན་ཐེག་པ་མཐར་ཐུག་
མ་ཐོབ་པར་འགྱུར་བས་གནོད་ཅེས་པའམ། ཡང་ན་ལུང་གི་རྗེས་འབྲང་གི་
སེམས་ཙམ་པས་ཉན་རང་དགྲ་བཅོམ་པ་འཆི་འཕོས་ནས་ལྷག་མེད་ཀྱི་དབྱིངས་་་
ཁོ་ནར་བཞུགས་པ་ལས་ཡང་ཡང་སྐྱེ་བ་ཆད་པར་འདོད་པ་ལ་གནོད་པས་ཡིན་་་་
ནོ། །སོགས་སྒྲས་མདོ་ལས། སངས་རྒྱས་ཀྱིས་རང་གི་བརྙེས་པའི་གོ་འཕང་དེར་
བགྲོད་པའི་ལམ་ལ་སེམས་ཅན་ཐམས་ཅད་བཀྲི་བར་མ་མཛད་ན་ཐུགས་ཡོངས་
སུ་མ་དག་པར་འགྱུར་བ་དང་། མངོན་པར་ཞེན་པའི་ཉེས་པར་འགྱུར་བ་དང་།
ཐུགས་རྗེ་ཆེན་པོ་ཉེ་ཚེ་བར་འགྱུར་བ་དང༌། འདུ་ཤེས་ཐ་དད་པར་འགྱུར་བ་
དང༌། ཆོས་ལ་སློབ་དཔོན་གྱིས་དཔེ་མཁྱུད་བྱས་པར་ཡང་འགྱུར་གསུངས་པའི་
རིགས་པ་ལྔ་དང་། གཞན་ཡང་པད་དཀར་ལས། མ་འོངས་དུས་ན་ཤཱ་རིའི་བུ་
ཁྱོད་ཀྱང་། །རྒྱལ་བ་དེ་བཞིན་གཤེགས་པར་འབྱུང་འགྱུར་ཏེ། །པདྨའི་འོད་ཅེས་
བྱ་བ་ཀུན་ཏུ་སྤྱོན། །སྲོག་ཆགས་བྱེ་བ་སྟོང་དག་རྣམ་པར་འདུད། །ཅེས་སོགས་
ཉན་ཐོས་ཆེན་པོ་རྣམས་སངས་རྒྱས་སུ་ལུང་སྟོན་པའི་རིགས་པ་སོགས་འདོན་ནོ།།
དེ་དག་ལ་ལུང་གི་རྗེས་འབྲང་གི་སེམས་ཙམ་པས། བྱང་ཆུབ་ཡོངས་འགྱུར་བའི་
ཉན་ཐོས་དགྲ་བཅོམ་པ་རྫུ་འཕྲུལ་གྱིས་ཚེ་བསྲིངས་ནས་རང་གི་དབང་བོའི་ལུས་་
མྱ་ངན་ལས་མི་འདའ་བར་བྱིན་གྱིས་རློབ་ཅིང་། སྤྲུལ་བའི་ལུས་ཀྱིས་གཞན་ངོར་
ལྷག་མེད་དུ་འདས་ཚུལ་བསྟན་ནས་ལུས་སྔ་མ་ལྷ་རྣམས་ཀྱིས་ཀྱང་མ་མཐོང་བར་
དབེན་པར་གནས་ཏེ་ཚོགས་རྫོགས་པར་བྱེད་ནས་འཚང་རྒྱ་དགོས་པས་ལྷག་པ་ཡ་



.530 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མེད་ནས་ཐེག་ཆེན་དུ་འཇུག་པ་མི་སྲིད་ཅིང་། སྔར་གྱི་སྐྱེ་བ་ལེན་པར་གསུངས་
པ་རྣམས་དེ་ལྟ་བུའི་སྤྲུལ་བའི་ལུས་ཀྱིས་འདས་ཚུལ་སྟོན་པ་དེ་ལ་མ་རིག་བག་་་་་་
ཆགས་ཀྱི་ས་ལ་བསྐྱེད་པའི་ཡིད་ལུས་ཡོད་པ་ལ་དགོངས་པ་དང་། སངས་རྒྱས་
སུ་ལུང་སྟོན་པ་ཡང་སྤྲུལ་བའི་ཉན་ཐོས་སམ་ཡོངས་འགྱུར་བའི་ཉན་ཐོས་ལ་་་་་་་
དགོངས་པ་ཡིན་གྱི་དེ་དག་ཞི་བགྲོད་ལ་མིན་པར་འདོད་ཚུལ་རྣམས་གསེར་ཕྲེང་་
ན་གསལ་ལོ། །འོ་ན་དེའི་ལུགས་ལ་ཡོངས་འགྱུར་བའི་ཉན་ཐོས་དགྲ་བཅོམ་པའི་
སྤྲུལ་བ་དེ། མ་རིག་བག་ཆགས་ཀྱི་ས་དང་ཟག་མེད་ལས་ཀྱིས་སྐྱེ་བ་བླངས་པར་
ཐལ། དེའི་རྒྱུད་ལ་དེ་འདྲའི་ཡིད་ལུས་ཡོད་པའི་ཕྱིར། རྟགས་ཁས། འདོད་ན།
ལྷག་མེད་དགྲ་བཅོམ་པ་ཡིན་པར་ཐལ། མྱང་འདས་ཐོབ་རྗེས་སུ་སླར་སྐྱེ་བ་
བླངས་པའི་གང་ཟག་ཡིན་པའི་ཕྱིར། འདོད་ན། ལྷག་མེད་ནས་ཐེག་ཆེན་དུ་མི་
འཇུག་པར་འདོད་པ་སོགས་དང་འགལ་ལོ། །དགྲ་བཅོམ་པ་དེ་ཚེ་མ་འཕོས་པར་
འཚང་རྒྱ་ན་དེས་སངས་རྒྱས་མ་ཐག་པ་དེ། ལྷག་བཅས་དགྲ་བཅོམ་པ་ཡིན་པར་
ཐལ། སྡུག་བསྔལ་གྱི་ཕུང་བོ་བླངས་ནས་མི་འདོར་བའི་དགྲ་བཅོམ་པ་ཡིན་པའི་
ཕྱིར་ཏེ། ཚེ་གཅིག་ལུས་གཅིག་ལ་འཚང་རྒྱ་བའི་ཕྱིར། རྟགས་སོང་། རྩ་བར་མ་
ཁྱབ་སྟེ། དེ་སངས་རྒྱས་པ་དང་དུས་མཉམ་དུ་ལྷག་མེད་དགྲ་བཅོམ་པར་འགྱུར་
རོ། །ཟེར་ན། དེའི་རྒྱུན་བཤད་པའི་རྒྱུད་ལ་ཟག་བཅས་ཉེར་ལེན་གྱི་ཕུང་བོ་ཡོད་
པར་ཐལ། འདོད་ན། ཀུན་གཞི་ཡང་ཡོད་པར་ཐལ། འདོད་ན། དེའི་ཕྱིར་
དབང་ཐོབ་དགྲ་བཅོམ་ལ། །ཀུན་གཞི་ཡོད་པ་མ་ཡིན་ཏེ། །ཞེས་པ་དང་འགལ་
ལོ། །དེས་ན་དེ་དག་གི་ཞིབ་ཆ་གང་ཡིན་འཚོལ་དགོས་སོ། །ཡང་དགོངས་འགྲེལ་
ལས། , ཡོངས་འགྱུར་བའི་དེ་བྱང་སེམས་དངོས་མ་ཡིན་ཀྱང་མིང་གི་རྣམ་གྲངས་
ཀྱིས་བྱང་སེམས་ཡིན་པར་བཏགས་ནས་བསྟན་ཏེ། འདི་ལྟར་བྱང་སེམས་ཀྱི་
མིང་གིས་བཏགས་པའི་རྒྱུ་མཚན་ནི། དེ་ནི་སོགས་ཏེ་སངས་རྒྱས་ཀྱིས་བསྐུལ་ན་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·531 .
ཤེས་སྒྲིབ་ལས་འགྲོལ་བར་འགྱུར་བ་ནི་བྱང་སེམས་དང་འདྲ་བས་ཡིན། ཞེས་
པའོ། །བསྐུལ་ཚུལ་ནི། པད་དཀར་ལས། འདི་ལྟར་མྱ་ངན། ཞེས་པ་ནས།
བཙལ་བར་གྱིས། ཞེས་ཡིག་ཆར་བྱུང་བ་ལྟར་ཏེ། དེ་སེམས་ཙམ་པ་ལུང་གི་རྗེས་
འབྲང་གིས་ལྷག་བཅས་ཡོངས་འགྱུར་བ་ཁོ་ན་ལ་འདོད་ཀྱང་དབུ་མ་བས་ལྷག་་་་
བཅས་ལྷག་མེད་གཉིས་ཀ་ལ་བསྐུལ་བར་བཞེད་དེ། གསེར་ཕྲེང་ལས། དགོངས་
འགྲེལ་དང་བསྡུ་བ་གཉིས་ཀར་དེ་བཞིན་གཤེགས་པས་ཐེག་ཆེན་ལ་བསྐུལ་བའི་་་
ཉན་ཐོས་ནི་ཡོངས་སུ་འགྱུར་བ་ལ་བཤད་ཀྱི་ཞི་བགྲོད་པ་མིན་ལ། ཞེས་སོགས་
གསུངས་པའི་ཕྱིར། དེ་ལ་དབུ་མ་བའི་ལུགས་ལ་ཡང་པད་དཀར་ནས་ཐེག་ཆེན་
ལ་བསྐུལ་ཞིང་སངས་རྒྱས་སུ་ལུང་བསྟན་པའི་ཤཱ་རིའི་བུ་སོགས་དེ་མཆོག་ཟུང་ཡ་
གྱལ་གྱི་ཤཱ་རིའི་བུ་སོགས་ཡིན་ནམ་མིན་ཡིན་ན་ཉི་སྣང་ལས། འདིར་ཡང་དམ་
པའི་ཆོས་པདྨ་དཀར་བོའི་མདོ་ཚད་མར་བྱས་ནས་ཇི་ལྟར་འཕགས་པ་ཤཱ་རིའི་བུ་
ལ་སོགས་པའི་བྱང་ཆུབ་སེམས་དཔའ་ཆེན་པོ་རྣམས་ལ་ཉན་ཐོས་ཀྱི་ཡོངས་སུ་མྱ་
ངན་ལས་འདས་པའི་རྣམ་པར་བཞགས་པ་གསུངས་པ་དེ་བཞིན་དུ་དགོངས་པ་་་
ཅན་གྱི་མྱ་ངན་ལས་འདས་པ་ཡིན་པར་ཤེས་པར་བྱ་སྟེ། དེས་དེ་སྲིད་དུ་འགྲོ་
བའི་དོན་རྒྱུན་ཆད་པའི་ཕྱིར་རོ། །དེ་ཉིད་ཀྱི་ཕྱིར་སེམས་ཅན་གྱི་བྱ་བ་རྒྱུན་
བཅད་པའི་ཕྱིར་དེ་ཉིད་འདིའི་ཡོངས་སུ་མྱ་ངན་ལས་འདས་པ་ཡིན་ནོ་ཞེས་་་་་་་
བཤད་དོ། །ཞེས་བརྟགས་པ་མཐའ་བཟུང་གི་སངས་རྒྱས་ཀྱིས་མ་བསྐུལ་ན་
གཞན་དོན་རེ་ཞིག་རྒྱུན་ཆད་པའི་ཆ་དེ་ཉིད་ས་བརྒྱད་པའི་སྐབས་འདིའི་་་་་་་་་
དགོངས་པ་ཅན་གྱི་མྱང་འདས་ཡིན་པ་དང་། པད་དཀར་ནས་བསྐུལ་བའི་
སྐབས་ནས་འབྱུང་བའི་མྱང་འདས་གཉིས་འདྲ་བར་བཤད་པ་དང༌། རང་རེའི་
དབུ་མའི་ཡིག་ཆར་ཉི་སྣང་གི་བྱང་སེམས་ཤཱ་རིའི་བུ་དེ་དང་། པད་དཀར་ནས་
ལུང་བསྟན་པའི་དེ་གཉིས་གཅིག་ཏུ་བྱས་ནས་དེ་མཆོག་ཟུང་ནང་གི་དེ་དང་རྒྱུད་



.532 . ༄༅ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཐ་དད་པའི་བྱང་སེམས་གཞན་ཞིག་ཡིན་པར་བཤད་པ་རྣམས་དང་འགལ་ལོ། །
མིན་ན་རྒྱུད་བླ་མ་ལས། ཞི་བའི་ལམ་ལ་རབ་ཞུགས་པ། །མྱ་ངན་འདས་ཐོབ་
འདུ་ཤེས་ཅན། །དམ་ཆོས་པདྨ་དཀར་ལ་སོགས། །ཆོས་ཀྱི་དེ་ཉིད་བསྟན་པ་
ཡིས། །དེ་དག་ངར་འཛིན་ལས་བཟློག་སྟེ། །ཐབས་དང་ཤེས་རབས་ཡོངས་
བཟུང་བའི། །ཐེག་པ་མཆོག་ལ་སྨིན་མཛད་དེ། །བྱང་ཆུབ་མཆོག་ཏུ་ལུང་བསྟན་
ནོ། །ཞེས་པ་རྩ་འགྲེལ་དང་། རྒྱན་སྣང་དང་གསེར་ཕྲེང་དང་རང་རེའི་ཡིག་ཆར་
གོང་གི་པད་དཀར་གྱི་ཤཱ་རིའི་བུ་ལུང་བསྟན་པ་དང་བསྐུལ་བའི་མདོ་ཚིག་རྣམས་
ཐེག་པ་གཅིག་ཏུ་སྒྲུབ་པའི་ཁུངས་སུ་འདྲེན་པ་སོགས་དང་འགལ་དོགས་པས་་་་
དཔྱད་དགོས་སོ། །
ཡང་མཆན་འགའ་ཞིག་ལས། ཐེག་པ་གསུམ་གྱི་ལུགས་ལ་ཐེག་པ་གཅིག་ཏུ་
གསུངས་པའི་དགོངས་གཞི་བདུན་ལས། བསམ་གཉིས་ཐོབ་ཕྱིར་ཞེས་པ།
གསེར་ཕྲེང་རྣམ་བཤད་གཉིས་ཀར་ཉན་ཐོས་རིགས་ངེས་སྔོན་བྱང་སེམས་ཀྱི་་་་་
སྤྱོད་པ་སྤྱད་པ་ཞིག་དེ་བཏང་སྟེ་མྱང་འདས་ཐོབ་པ་ན་བསམ་པ་དེ་སྐྱེ་བར་་་་་་་་
གསུངས་པས། ལུགས་དེ་ལ་བྱང་སེམས་ཀྱི་རྟོགས་པ་སྔོན་དུ་སོང་བའི་ཉན་ཐོས་
རིགས་ངེས་ཇི་ལྟར་འཇོག་པ་དང་༌། བསམ་པ་ཐང་གཅིག་པ་དེ་ཡང་སེམས་
བསྐྱེད་དངོས་མིན་པ་འདྲ་ཞིང་བླ་མེད་བྱང་ཆུབ་ལ་དམིགས་པའི་བསམ་པ་ཁྱད་་
པར་ཅན་ཞིག་ཡིན་མིན་དང་རྣམ་པ་ཇི་ལྟར་ཡིན་པ་སོགས་དཔྱད་པར་བྱའོ། །
ཞེས་གསུངས་ལ། རྗེ་གུང་ཐང་བློ་གྲོས་ཀྱི་ཕར་ཕྱིན་ལས། དེའི་ལྔ་བ་བསམ་
གཉིས་ཐོབ་པའི་དོན། སངས་རྒྱས་ཀྱིས་བདག་གིས་སྔོན་བྱང་སེམས་ཀྱི་སྤྱོད་པ་
སྤྱད་པས་སངས་རྒྱས་སོ། །ཞེས་གསུངས་པ་ན། བྱང་སེམས་ལམ་ནས་ལྟུང་བའི་
ཉན་ཐོས་འགའ་ཞིག་ལ་ཡང་བདག་གིས་ཀྱང་སྔོན་བྱང་སེམས་ཀྱི་སྤྱོད་པ་སྤྱད་་་་
པས་བདག་ཀྱང་འཚང་རྒྱ་བར་འགྱུར་རོ་སྙམ་པའི་བསམ་པ་མཚུངས་པ་ཐང་་་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·533 •
ཅིག་ཙམ་སྐྱེ་བ། ཞེས་པའི་ཉན་ཐོས་དེ། རིགས་ངེས་ཞི་བ་བགྲོད་པ་གཅིག་བུ་བ་
ཡིན་པར་ཐལ། གསེར་ཕྲེང་ལས། ཉན་ཐོས་སུ་རིགས་ངེས་པ་ཁ་ཅིག་རེ་ཞིག་
བྱང་སེམས་ཀྱི་སྤྱད་པ་སྤྱོད་པ་ན་དེ་བཏང་ནས། ཞེས་དང་། རྣམ་བཤད་ལས།
ཉན་ཐོས་རིགས་ངེས་པ་ཁ་ཅིག་རེ་ཞིག་ཅེས་གསུངས་པའི་ཕྱིར་ན་མ་ཁྱབ་སྟེ།
བསྡུ་བ་ལས། དམན་པའི་རིགས་ཅན་ཉིད་ཡིན་པ་དང༌། ཞེས་པ་ལྟར། རིགས་
ངེ ས་ཞི་བགྲོད་པ་དང་བོ་ནས་རིགས་གཞན་དུ་མི་འགྱུར་བ་དགོས་པའི་ཕྱིར།
འདིའི་རིགས་ངེས་པ་ཞེས་པའི་ཉན་ཐོས་ཀྱི་བྱང་ཆུབ་ཐོབ་པར་ངེས་པའི་དོན་་་་་
ཡིན་ཏེ། ཐེག་ཆེན་ནས་ལྟུང་བའི་ཉན་ཐོས་དྲོད་རྩེ་སོགས་ནས་སླར་ཐེག་ཆེན་དུ་
འཇུག་པ་མེད་པའི་ཕྱིར་ཏེ། དེ་དག་གཞན་དོན་ལ་སྐྲག་ནས་རང་དོན་དུ་ཐར་
བ་འཚོལ་བས་རིང་བོ་མ་ལོན་པར་དགྲ་བཅོམ་ཐོབ་འགྲོ་བའི་ཕྱིར། ཞེས་
གསུངས་ཀྱང་། ཡང་མཁས་དབང་ཁ་ཅིག་གིས་དེ་ནི་མི་འཐད་དེ། ཞི་བ་བགྲོད་
པ་གཅིག་པའི་ཉན་ཐོས་དེ་ལ། བྱང་སེམས་ཚོགས་ལམ་ནས་མར་ལྷུང་བའི་ཉེན་
ཐོས་ཤིན་ཏུ་ཡོད་པའི་ཕྱིར། མ་གྲུབ་ན། དེར་ཐལ། བྱང་སེམས་ཚོགས་ལམ་
ནས་མར་ལྷུང་བའི་ཉན་ཐོས་དེ་ལ། སླར་སེམས་བསྐྱེད་ཐོབ་པར་ངེས་པ་དང་།
མ་ཐོབ་པ་གཏན་དུ་ལྡོག་པའི་ཉན་ཐོས་དགྲ་བཅོམ་པ་གཉིས་ཡོད་པ་གང་ཞིག་
དེའི་ཕྱི་མ་ཞི་བ་བགྲོད་ཀྱི་ཉན་ཐོས་ཡིན་པའི་ཕྱིར། གཉིས་པ་སླ། དང་བོ་དེར་
ཐལ། བྱང་ས་ལས། བྱང་ཆུབ་སེམས་དཔའི་དང་བོ་སེམས་བསྐྱེད་པ་དེ་ཡང་
མདོར་ན་རྣམ་པ་གཉིས་ཏེ། ངེས་པར་འབྱིན་པ་དང་། ངེས་པར་འབྱིན་པ་མ་
ཡིན་པའོ། །དེ་ལ་ངེས་པར་འབྱིན་པ་ནི་གང་སྐྱེས་ནས་གཏན་དུ་འཇུག་ལ་ཕྱིར་
ལྡོག་པར་མི་འགྱུར་བའོ། །ངེས་པར་འབྱིན་པ་མ་ཡིན་པ་ནི་གང་སྐྱེས་ནས་
གཏན་དུ་མི་འཇུག་ལ་ཕྱིར་ལྡོག་པར་འགྱུར་བའོ། །སེམས་བསྐྱེད་པ་དེའི་ལྡོག་པ་
ལ་ཡང་རྣམ་པ་གཉིས་ཏེ། གཏན་དུ་བ་དང་། གཏན་དུ་བ་མ་ཡིན་པའོ། །དེ་ལ་



· 534 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཏན་དུ་བ་ནི་འདི་ལྟར་སེམས་ལན་ཅིག་ལོག་ནས་ཕྱིས་བྱང་ཆུབ་ཀྱི་ཕྱིར་མི་སྐྱེ་་་
བའོ། །གཏན་དུ་མ་ཡིན་པ་ནི་འདི་ལྟར་སེམས་ལོག་ཀྱང་བྱང་ཆུབ་ཀྱི་ཕྱིར་ཡང་
དང་ཡང་སྐྱེ་བར་འགྱུར་བའོ། །ཞེས་དང་། རྒྱན་གྱི་འགྲེལ་ཆེན་ལས་ཀྱང་།
སེམས་བསྐྱེད་ནས་ལྡོག་པ་དེ་ཡང་རྣམ་པ་གཉིས་ཏེ། ཤིན་ཏུ་ལྡོག་པ་དང༌། ཤིན་
ཏུ་ལྡོག་པ་མ་ཡིན་པའོ། །དེ་ལ་ཤིན་ཏུ་ལྡོག་པ་ནི་གང་ལན་ཅིག་ཕྱིར་འོངས་ནས་
བྱང་ཆུབ་ཏུ་སེམས་མི་སྐྱེ་བ་སྟེ། དཔེར་ན། ཉན་ཐོས་ཀྱི་རིགས་ཅན་དག་ཐེག་པ་
ཆེན་པོར་བྱང་ཆུབ་ཏུ་སེམས་བསྐྱེད་པ་ལས་ཉན་ཐོས་ཀྱི་རིགས་ཡོད་པས་ལན་་་་
གཅིག་བྱང་ཆུབ་ཀྱི་སེམས་བོར་ནས་ཕྱིས་བྱང་ཆུབ་ཀྱི་སེམས་མི་སྐྱེ་བའོ། །ཤིན་
ཏུ་ལྡོག་པ་མ་ཡིན་པ་ནི་ལན་ཅིག་ཕྱིར་ལོག་ནས་ཡང་བྱང་ཆུབ་ཀྱི་སེམས་སྐྱེ་བ་སྟེ།
ཞེས་གསུངས་པའི་ཕྱིར། ཡང་འགྲེལ་ཆེན་དེ་ཉིད་ལས། ཉན་ཐོས་དེའི་རིགས་སུ་
ངེས་ཞེས་བྱ་བ་ནི། ཉན་ཐོས་ཀྱི་རིགས་ངེས་པའོ། །ཉན་ཐོས་ཀྱི་རིགས་སུ་ངེས་
པ་རྣམས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ལས་ཉན་ཐོས་ཀྱི་རིགས་་་་
ངེས་པ་ཡོད་པས་ན་བྱང་ཆུབ་སེམས་དཔའི་སྤྱོད་པ་བཏང་ནས་ཉན་ཐོས་ཀྱི་ཐེག་
པར་ཞུགས་ཏེ། ཉན་ཐོས་ཀྱི་མྱ་ངན་ལས་འདས་པའོ། །ཞེས་དང་། དེའི་བཤད་
སྦྱར་ལས་ཀྱང་། ཉན་ཐོས་དེའི་རིགས་སུ་ངེས་པ་སྔོན་བྱང་ཆུབ་ཀྱི་ཚོགས་
བསགས་པ་རྣམས་ཞེས་བྱ་བ་ནི་ཉན་ཐོས་ཀྱི་རིགས་ཅན་སྔོན་བྱང་ཆུབ་སེམས་་་་
དཔའི་སྤྱད་པ་སྤྱོད་པ་རྣམས་ཏེ། ཉན་ཐོས་ཀྱི་རིགས་སུ་ངེས་པའི་ཕྱིར་བྱང་ཆུབ་
སེམས་དཔའི་སྤྱོད་པ་བོར་ནས་ཉན་ཐོས་ཉིད་དུ་ངེས་པར་འབྱུང༌། ཞེས་
གསུངས་པ་ལྟར་གསེར་ཕྲེང་རྣམ་བཤད་སོགས་ན་བཀོད་པས་དེ་ལ་དོགས་པ་མི་་
ཡོངས་བའི་ཕྱིར་ཡང་དེར་ཐལ། ཐོག་མ་མེད་པ་ནས་ཉན་ཐོས་ཀྱི་ངེས་པའི་
རིགས་དང་ལྡན་པ་འགའ་ཞིག་ཐེག་ཆེན་གྱི་དགེ་བའི་བཤེས་གཉེན་ལ་སོགས་་་་་
པའི་རྐྱེན་གྱི་དབང་གིས་རེ་ཤིག་ཐེག་ཆེན་དུ་ཞུགས་ནས་སྦྱིན་སོགས་སྤྱད་ཀྱང་་་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
: 535.
དེའི་རྒྱུད་ལ་ཉན་ཐོས་ཀྱི་ངེས་པའི་རིགས་ཡོད་པས་ཉན་ཐོས་དེར་ལྷུང་ནས་ཉན་
ཐོས་་བྱང་ཆུབ་ཐོབ་པ་ཡོད་པ་ཚད་ལྡན་གྱི་གཞུང་དེ་དག་གི་དགོངས་པ་ཡིན་་་་་
པའི་ཕྱིར། དེར་ཐལ། དེར་ཉན་ཐོས་རིགས་ངེས་པ་ཡོད་པས་བྱང་སེམས་ཀྱི་
སྤྱོད་པ་བཏང་ནས་ཉན་ཐོས་ཀྱི་ཐེག་པར་ཞུགས་ཏེ། ཞེས་སོགས་གསུངས་པའི་
ཕྱིར། ཞེས་སོགས་ཟེར་བས་དཔྱད་པར་བྱའོ། ། ན་
དྲི་བ། ཡུལ་ངེས་ཀྱི་མདོ་དང་ཁྱབ་པའི་མདོའི་མཚན་གཞི་གང་། ་
ལན། སྐབས་འདིའི་ཡུལ་ངེས་ཀྱི་མདོ་ནི། གསེར་ཕྲེང་དུ། ལྷའི་བུ་གང་
དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་་་
པ་དེ་དག་གིས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་་་
བསྐྱེད་པར་བྱའོ། །གང་ཡང་དག་པའི་སྐྱོན་མེད་པ་ལ་ཞུགས་པར་གྱུར་བ་དེ་
དག་ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་་་་
མཐུ་མེད་དོ། །དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་
བཅད་པའི་ཕྱིར་རོ། །ཞེས་པའི་མདོ་དང༌། ཁྱབ་པ་ངེས་པའི་མདོ་ནི། འོན་ཀྱང་
གང་ཡང་གལ་ཏེ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་་་་
སེམས་བསྐྱེད་ན། དེ་དག་ལ་ཡང་རྗེས་སུ་ཡི་རང་བར་བྱའོ། །ཞེས་པའི་མདོ་ལ་
མཛད་ལ། ཉི་སྣང་དང་ལེའུ་བརྒྱད་མ་དག་ལྡན་སོགས་རྒྱ་འགྲེལ་དུ་མ་དང་། བུ་
རིན་པོ་ཆེ་ཉ་ཊཱིཀ་སྤྱི་དོན་རོལ་མཚོ་པན་ཆེན་བསོད་ནམས་གྲགས་པའི་སྤྱི་དོན་་་་
སོགས་ཡིག་ཆ་དུ་མར་དེ་བཞིན་དུ་གསུངས་ལ། འོན་ཀྱང་རྣམ་བཤད་སྙིང་བོའི་
རྒྱན་ལས། ལམ་ཤེས་སྐྱེ་བའི་རྟེན་གྱི་ཡུལ་ངེས་པ་ཡིན་ཏེ། ལམ་གསུམ་རྫོགས་
པར་སྒོམ་པའི་ལམ་ལ་མཁས་པ་ལ་ནི། དེའི་སྔོན་དུ་རིགས་ཅན་གསུམ་ཀའི་དོན་
དུ་སངས་རྒྱས་ཐོབ་འདོད་ཀྱི་རྟེན་ངེས་པར་དགོས་པའི་ཕྱིར། མདོ་ནི། འོན་
ཀྱང་གང་ཡང་གལ་ཏེ་དེ་དག་བླ་ན་མེད་པའི་བྱང་ཆུབ་ཏུ་སེམས་བསྐྱེད་ན་དེ་་་་་



，536 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དག་ལ་ཡང་རྗེས་སུ་ཡི་རང་བར་བྱའོ། །ཞེས་སོ། །བྱང་ཆུབ་སེམས་དཔའ་ལས་
གཞན་ལ་ལམ་ཤེས་སྐྱེར་མི་རུང་བ་མ་ཡིན་ཏེ། སེམས་ཅན་ཐམས་ཅད་ལ་སངས་
རྒྱས་ཀྱི་རིགས་ཀྱིས་ཁྱབ་པའི་ཕྱིར། འདིའི་ཐད་ཀྱི་མདོ་ལས། ལྷའི་བུ་གང་དག་
གི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་་་་་
དག་གིས་ཀྱང་བླ་་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་་་་་་་
བསྐྱེད་པར་བྱའོ། །གང་ཡང་དག་པའི་སྐྱོན་མེད་པ་ལ་ཞུགས་པར་གྱུར་བ་དེ་
དག་ལ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་་་་་
པའི་མཐུ་མེད་དོ། །དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་
བཅད་པའི་ཕྱིར་རོ། །ཞེས་གསེར་ཕྲེང་གི་དེ་ལས་གོ་ལྡོག་སྟེ་འཆད་དོ། །འོན་
ཀྱང་གང་ཡང་དག་པའི་ཞེས་སོགས་ཀྱི་མདོ་དབུ་མ་བའི་ལུགས་ལ་སྒྲ་ཇི་བཞིན་་་་
མ་ཡིན་པའི་དྲང་དོན་དང༌། འོན་ཀྱང་ཡང་གལ་ཏེ་དེ་དག་ཅེས་སོགས་ཀྱི་མདོ་
དེ་མདོ་སྔ་མ་དྲང་དོན་དུ་སྒྲུབ་བྱེད་ཀྱི་སྒྲ་ཇི་བཞིན་པའི་ངེས་དོན་དང་། དེ་ཡང་
སྔ་མ་མཐར་ཐུག་ཐེག་པ་གཅིག་ཏུ་སྒྲུབ་པར་བསྟན་པའི་མདོ་དང༌། ཕྱི་མ་
མཐར་ཐུག་ཐེག་པ་གཅིག་ཏུ་སྒྲུབ་པར་བསྟན་པའི་མདོ་དང༌། སེམས་ཙམ་པའི་
ལུགས་ལ་སྔ་མ་དེས་ངེས་དོན་དང་ཕྱི་མ་དྲང་དོན་གྱི་མདོར་བཞེད་པར་འཕགས་
སེང་དང་རྗེ་ཡབ་སྲས་ཐམས་ཅད་ཞལ་མཐུན་ཏེ། ཉི་སྣང་ལས། དེ་དག་ལ་ཡང་
རྗེས་སུ་ཡི་རང་བར་བྱའོ། །ཞེས་བྱ་བ་ལ་སོགས་པ་སྔར་འདོད་ཆགས་དང་བྲལ་
བའི་དབང་དུ་བྱས་པར་འཐད་པ་ཡིན་ཏེ། འདིས་ནི་ཐེག་པ་གསུམ་རྣམ་པར་
བཞག་པ་ནི་དགོངས་པ་ཅན་ཡིན་གྱི། མཚན་ཉིད་པ་ནི་མ་ཡིན་ནོ་ཞེས་བརྗོད་
པ་ཡིན་ནོ། །ཞེས་དང་། རྒྱན་སྣང་ལས། ཁྱད་པར་བསྟན་པའི་ཕྱིར་ཉན་ཐོས་ཀྱི་
ཐེག་པ་ལ་སོགས་པར་ཞུགས་པ་རྣམས། ཞེས་པ་ནས། དགོངས་པ་ཅན་གྱི་ཚིག་
བརྗོད་པ་ནི་གང་དག་ཅེས་ཞེས་བྱ་བ་ལ་སོགས་པའོ། །ནི་ཞེས་བྱ་བའི་སྒྲ་ནི་ངེས་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 537 .
པར་བཟུང་བ་སྟེ། གང་དག་ཡང་དག་པ་ཉིད་དུ་ངེས་པ་ལ་ཞུགས་ཤིང་རང་གི་
ཉན་ཐོས་ཀྱི་མཐོང་བ་ལ་སོགས་པའི་ལམ་ལ་ཞུགས་པ་དེ་དག་ནི། འགྲོ་ལ་ཕན་
ཕྱིར་སངས་རྒྱས་འགྲུབ་པར་ཤོག། ཅེས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་སེམས་བསྐྱེད་པའི་སྐལ་བ་མེད་ཅིང་སྣོད་དུ་མ་གྱུར་བ་ཡིན་ནོ། ་ །
ཞེས་དང་། སྐྱེ་བ་རྗེས་སུ་འབྲེལ་བ་ལས་མཚམས་བཅད་པ་ཞེས་བྱ་བ་མི་སྐྱེ་བའི་
ངེས་པ་བྱས་པ་དེ་བས་ན་དེ་དག་ཡང་དང་ཡང་དུ་སྟེ། བསྐྱར་ཞིང་འཁོར་བར་
སྐྱེ་བ་ལེན་པ་ཡོད་པ་མ་ཡིན་ནོ། །དེའི་ཕྱིར་བླ་མེད་རྫོགས་བྱང་དུ་སེམས་བསྐྱེད་
པའི་སྐལ་བ་མེད་དོ། །ཞེས་བྱ་བར་སྦྱར་རོ། །ཞེས་དང་། འཕགས་པ་ནཱ་ག་ཛུ་
ནའི་ཞལ་སྔ་ནས་དང༌། ཞེས་པ་ནས་འཕགས་པ་ཐོགས་མེད་ཀྱི་ཞལ་སྔ་ནས་
དང་དེའི་གཞུང་གི་རྗེས་སུ་འབྲང་བ་ཐེག་པ་སྣ་ཚོགས་སུ་སྨྲ་བ་རྣམས་ནི་གཞན་་་
དུ་འཆད་དེ། གང་དག་ཡང་དག་པ་ཉིད་དུ་ངེས་པ་ལ་ཞུགས་པ་ཞེས་བྱ་བ་ལ་
སོགས་པའི་ཚིག་ནི་ངེས་པའི་དོན་ཡིན་ལ། འོན་ཀྱང་ཞེས་བྱ་བ་ལ་སོགས་པའི་
ཚིག་ནི་དྲང་བའི་དོན་ཡིན་ཏེ། དེ་བས་ན་ཁྱབ་པའི་དོན་ནི་སངས་རྒྱས་ཀྱི་
རིགས་ཅན་གྱི་དབང་དུ་བྱས་པ་ཡིན་ནོ། །ཞེས་སོ། །ཞེས་དང་། གསེར་ཕྲེང་
ལས། འདི་དག་གིས་ཡུལ་ངེས་ཀྱི་མདོ་ངེས་དོན་དང་། ཁྱད་པའི་མདོ་དྲང་དོན་
དང༌། དེའི་དོན་རིགས་ཀྱིས་ཁྱབ་པ་ལ་འདོད་པར་རྒྱན་སྣང་དུ་བཤད་ཅིང༌།
འདོད་མཁན་ཡང་དེ་ཉིད་ལས་འཕགས་པ་ཐོགས་མེད་ཀྱི་ཞལ་སྔ་ནས་ཞེས་་་་་་་
སོགས་དང་། ཡང་། འཕགས་པས་ཀྱང་ཁྱབ་པའི་འགྲེལ་བར་ཐེག་གསུམ་དྲང་
དོན་དུ་གསུངས་ལ། སློབ་དཔོན་འདིས་ཀྱང་དེའི་རྗེས་སུ་འབྲང་ནས་མདོ་སྔ་མ་
དྲང་དོན་དང་ཕྱི་མ་ངེས་དོན་དུ་བཞེད་ཅིང་། ཞེས་དང༌། རྣམ་བཤད་ལས།
སྐྱོན་མེད་པ་ལ་ཞུགས་པ་ནི་ཉན་ཐོས་མཐོང་ལམ་པ་ཡིན་ལ། སྙིང་རྗེ་དང་སྨོན་
ལམ་གྱི་དབང་གིས་ཀྱང་འཁོར་བར་སྐྱེ་བ་མི་ལེན་ཞིང་། ། ལས་ཉོན་གྱིས་སྐྱེ་བ་



• 538 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ཆེད་དུ་གཏད་ནས་འགོག་པས་འཁོར་བར་སྐྱེ་བའི་རྒྱུན་གཅོད་པའོ། །འདིར་
སྨོས་པའི་དགོས་པ་ནི། ཞེས་སོགས་གསུངས་པའི་ཕྱིར་རོ། །
1:|: སྐབས་འདིར་མཆན་འགྲེལ་གསེར་གྱི་ལྡེ་མིག་ལས། རྒྱན་སྣང་དུ་ལྷའི་བུ་
གང་དག་ཅེས་པ་ནས། སེམས་བསྐྱེད་པར་བྱའོ། །ཞེས་པའི་བར་ཡུལ་ངེས་པ་
དང་། གང་ཡང་དག་པའི་སྐྱོན་མེད་པ་ཞེས་པ་ནས་ཁྱད་པར་དུ་འཕགས་པའི་
ཆོས་རྣམས་ཐོབ་པར་བྱའོ། །ཞེས་བའི་བར་ཐམས་ཅད་ཁྱབ་པའི་མདོར་མཛད་
ཅིང་། རྣམ་བཤད་དུ་གོང་གི་ཡུལ་ངེས་ཀྱི་མདོ་ཐམས་ཅད་ཁྱབ་པའི་མདོ་དང་།
ཁྱབ་པའི་མདོ་ཡུལ་ངེས་ཀྱི་མདོར་མཛད་དོ། །ཞེས་གསུངས་པ་འདི་ལ། དོགས་
སློང་ཁ་ཅིག་ལས། དེ་ཡང་མཆན་འགའ་ཞིག་ཏུ། ཞེས་པ་ནས། དེ་དེ་བཞིན་དུ་
དུ་མས་ཀྱང་རྣམ་བཤད་དང་རྒྱན་སྣང་གྱི་སྦྱར་ཚུལ་འདྲ་སྙམ་ཡང༌། ། དེ་ལྟར་
མིན་ཏེ། རྒྱན་སྣང་གི་སྦྱར་ཚུལ་ཉི་སྣང་དང་གསེར་ཕྲེང་ལས་གཞན་དུ་མེད་པའི་
ཕྱིར། དེར་ཐལ། རྒྱུན་སྣང་གི་གསུངས་ཚུལ་ནི། དེ་ཉིད་ལས། ཡུལ་ངེས་པ་
བསྟན་པའི་སྒོ་ནས། ཀོ་ཤི་ཀ་ཞེས་བྱ་བ་ལ་སོགས་པ་གསུངས་པ་ཡིན་ཏེ། ཞེས་
པ་ལས་གཞན་དུ་ཡུལ་ངེས་ཀྱི་མདོ་སྦྱར་བའི་སྐབས་མེད་ལ། དེའི་སོགས་སྒྲས།
མཐུ་མེད་དོ།	།དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་
བཅད་པའི་ཕྱིར་རོ། །ཞེས་པའི་བར་སྡུད་པའི་ཕྱིར། མ་གྲུབ་ན། དེར་ཐལ།
སེམས་ཙམ་པའི་མཁས་པ་རྣམས་ཀྱིས་ཡུལ་ངེས་ཀྱི་མདོ་ངེས་དོན་དང༌། ཁྱབ་པ་
ངེས་པའི་མདོ་དྲང་དོན་དུ་འདོད་པར་རྒྱན་སྣང་ལས་བཤད་ཅེས་གསེར་ཕྲེང་་་་་
ལས་གསུངས་པས་གྲུབ་པའི་ཕྱིར། ཞེས་རྒྱན་སྣང་གི་སྦྱར་ཚུལ་ཉི་སྣང་དང་
གསེར་ཕྲེང་ལས་གཞན་དུ་མེད་པས་མཆན་འགྲེལ་གྱི་དེ་མི་འཐད་པར་བྱས་པས་་
བརྟག་གོ །
ཡང་མཆན་འགྲེལ་གསེར་གྱི་ལྡེ་མིག་ལས། དེས་ན་དེ་དེ་གཉིས་ལྟར་ན་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
：539 .
མདོ་ཚིག་སྔ་ཕྱི་རྣམས་དང་བསྡོམས་ནས་ཁྱབ་པའི་མདོར་འཇོག་དགོས་པ་མ་་་་་
གཏོགས། དེ་ཚིག་རྐྱང་ཁྱབ་པའི་མདོར་འཇོག་པ་མིན་བྱས་ན་ཨེ་འགྲིག དེ་ཡང་
རྣམ་བཤད་ལྟར་ན་མདོ་སྔ་མ་དང་བསྡོམས་པ་དང་རྒྱན་སྣང་ལྟར་ན་མདོ་ཕྱི་མ་་་
གསུམ་དང་བསྡོམས་པ་འཇོག་གམ་སྙམ་སྟེ། རྒྱན་སྣང་དུ་མདོ་ཕྱི་མ་གསུམ་མདོ་
སྔ་མ་དགོངས་པ་ཅན་དུ་སྒྲུབ་ཅིང་། ཕྱི་མ་ཕྱི་མ་སྔ་མའི་རྒྱུ་མཚན་དུ་སྦྱར་འདུག་
པས་སོ། །ཞེས་མཐུ་མེད་དོའི་མདོ་ཁྱབ་པ་ངེས་པའི་མདོ་མིན་ཡང་མདོ་ཕྱི་མ་
གསུམ་དང་བསྡོམས་ན་ཁྱབ་པ་ངེས་པའི་མདོར་འཇོག་པར་གསུང་བ་འདི་ནི་་་་་
ཡིག་ཆའི་རྗེས་འབྲངས་དག་གི་གསུང་ཟིན་བླ་ན་མེད་པ་ཞིག་ཏུ་འཁུམ་སྟེ།
དོགས་སློང་ངོ་མཚན་ནོར་བུ་གཞོན་ནུའི་མགུལ་རྒྱན་ཞེས་པ་ལས་ཀྱང་། གཞུང་
ཆེན་མོ་རྣམས་དང་མཐུན་པས་ཤིན་ཏུ་ལེགས་ཏེ། ཡུམ་གསུམ་དོན་བརྒྱད་
མཐུན་པར་བསྟན་པ་ལས། ཡུལ་ངེས་པ་ཡང་མདོའི་ཚིག དེ་ནས་ལྷའི་དབང་བོ་
བརྒྱ་བྱིན་གྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །བཙུན་པ་
རབ་འབྱོར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན། ཞེས་པ་
ནས། བྱང་ཆུབ་ཏུ་སེམས་བསྐྱེད་པར་གྱིས་ཤིག་ཅེས་པའི་བར་གྱིས་བསྟན། ཁྱབ་
སྟེ། ཐེག་པ་ཆེན་པོ་ཉིད་ཉན་ཐོས་ཀྱི་ལམ་དུ་ཡང་བསྟན་ལ། དེ་ཡང་མདོའི་
ཚིག གང་དག་ཡང་དག་པ་སྐྱོན་མེད་པ་ལ་ཞུགས་པ་དེ་དག་ནི། ཞེས་པ་ནས།
ཁོ་བོ་ནི་དགེ་བའི་ཕྱོགས་ཀྱི་བར་ཆད་མི་བྱེད་པས་ཞེས་པ་ལ་སོགས་པས་བསྟན།
ཞེས་དང་། ཀླུ་སྒྲུབ་ཀྱི་མདོ་ཀུན་བཏུས་སུ་ཡང་། སེམས་མ་བསྐྱེད་པ་དེ་དག་
གིས་ཀྱང་སེམས་བསྐྱེད་པར་བྱའོ། །ནས། ཁྱད་པར་དུ་འཕགས་པའི་འཕགས་
པའི་ཆོས་རྣམས་ཐོབ་པར་བྱའོ་བར་གྱི་མདོ་རིལ་བོ་མཐར་ཐུག་ཐེག་པ་གཅིག་ཏུ་
གྲུབ་པར་གསུངས་པའི་མདོར་གསུངས་པས་དེ་ཁྱབ་པ་ངེས་པའི་མདོར་འཇོག་་་་
དགོས་པའི་ཕྱིར། དེར་ཐལ། ཀུན་བཏུས་དེ་ཉིད་ལས། ཐེག་པ་གཅིག་ཏུ་ཟད་



. 540. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པར་ནི་མདོ་སྡེ་དུ་མ་ལས་གསུངས་པའི་ཕྱིར་རོ། །འཕགས་པ་དམ་པའི་ཆོས་
པདྨ་དཀར་བོའི་མདོ་ལས་འབྱུང་བ། ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་
པ་ལས་ཀྱང་། ལྷའི་བུ་གང་དག་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་སེམས་མ་བསྐྱེད་པ་དེ་དག་གིས། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་པར་བྱའོ། །གང་དག་ཡང་དག་པ་ཉིད་དུ་ངེས་
པར་ཞུགས་དེ་དག་ནི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །དེ་ཅིའི་
ཕྱིར་ཞེ་ན། དེ་དག་འཁོར་བའི་རྒྱུན་གྱི་མཚམས་བཅད་པའི་ཕྱིར་རོ། །དེ་དག་
གལ་ཏེ་བླ་ན་མེད་པ་ཡང་དག་པར་བྱང་ཆུབ་ཏུ་སེམས་བསྐྱེད་ན་ནི། ང་ཡང་
རྗེས་སུ་ཡི་རང་ཞིང་། ང་དེ་དག་གི་དགེ་བའི་རྩ་བ་ལ་བར་ཆད་མི་བྱེད་དོ། །
ཁྱད་པར་དུ་འཕགས་པས་ཀྱང་ཤིན་ཏུ་ཁྱད་པར་དུ་འཕགས་པའི་ཆོས་རྣམས་ལ་་
ལྷག་པར་དམིགས་པར་བྱའོ། །ཞེས་གསུངས་སོ། །ཞེས་གསུངས་པའི་ཕྱིར། དེས་
ན་འོན་ཀྱང་ཞེས་སོགས་ཀྱི་མདོ་དེ་མདོ་སྔ་མ་དང་བསྡོམས་ཀྱང་རུང་རྐྱང་བའང་
རུང་ཁྱབ་པ་ངེས་པའི་མདོ་ཁོ་ན་དང༌། མཐུ་མེད་ཀྱི་མདོ་དེ་མདོ་སྔ་མ་དང་
བསྡོམས་ཀྱང་རུང་རྐྱང་བ་ཡང་རུང་ཡུལ་ངེས་པའི་མདོ་ཁོ་ན་དང་སྒྲ་ཇི་བཞིན་་་་
པ་ཡིན་པའི་དྲང་དོན་གྱི་མདོར་འདོད། མཐུ་མེད་ཀྱི་མདོའི་སྔ་མ་སེམས་མ་
བསྐྱེད་པ་དེ་དག་གིས་ཀྱང་སེམས་བསྐྱེད་པར་བྱའོ་ཞེས་པའི་མདོ་ཡུལ་ངེས་ཀྱི་་་་
མདོ་ཡིན་ཀྱང་། སྒྲ་ཇི་བཞིན་པའི་མདོར་འདོད་དམ་སྙམ་སྟེ། དེ་འདྲའི་མདོ་
རྐྱང་བ་ཡུལ་ངེས་ཀྱི་མདོར་ཡུམ་གསུམ་དོན་བརྒྱད་མཐུན་པར་བསྟན་པ་སྔར་་་་
དྲངས་པ་དང་། རང་རེས་ཡིག་ཆ་དང་མཁས་གྲུབ་བསྟན་དར་བའི་ཡིག་ཆ་
རྣམས་སུ་སྦྱར་བས་སོ། །དེས་ན་རྒྱན་སྣང་དུ་མདོ་སྔ་མ་མ་སྨོས་པར་མཐུ་མེད་
དོའི་མདོ་སེམས་ཙམ་པས་ངེས་དོན་དང། འོན་ཀྱང་ཞེས་སོགས་དྲང་དོན་དུ་
འདོད་པར་བཤད་པས་མདོ་སྔ་མ་སེམས་བསྐྱེད་པར་བྱ་བའི་མདོ་ལ་དབུ་སེམས་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 541 .
གཉིས་ཀ་རྩོད་པ་མེད་པའི་དོན་དུ་གསལ་ཏེ། རྒྱན་སྣང་ལས། འཕགས་པ་
ཐོགས་མེད་ཀྱི་ཞལ་སྔ་ནས་དང་དེའི་གཞུང་གི་རྗེས་སུ་འབྲངས་པ་ཐེག་པ་སྣ་་་་་
ཚོགས་སུ་སྨྲ་བ་རྣམས་ནི་གཞན་དུ་འཆད་དེ་གང་ཡང་དག་པ་ཉིད་དུ་ངེས་པ་ལ་་
ཞུགས་པ་ལ་ཞེས་བྱ་བ་ལ་སོགས་པའི་ཚིག་ནི་ངེས་པའི་དོན་ཡིན་ལ། འོན་ཀྱང་
ཞེས་བྱ་བ་ལ་སོགས་པའི་ཚིག་ནི་དྲང་བའི་དོན་ཡིན་ཏེ། ཞེས་སོ། །དེ་ལ་གསེར་
ཕྲེང་དུ་ཡུལ་ངེས་ཀྱི་མདོ་ངེས་དོན་དང་ཁྱབ་ངེས་ཀྱི་མདོ་དྲང་དོན་དུ་སེམས་་་་་་
ཙམ་པས་འདོད་པར་རྒྱན་སྣང་དུ་བཤད་ཅེས་པ་ནི་མཐུ་མེད་དེ་དོའི་མདོ་རྒྱན་་་
སྣང་དུ་ཡུལ་ངེས་ཀྱི་མདོར་་སྦྱར་བར་གོ་ཆེད་ཡིན་པ་གདོན་མི་ཟའོ། །ཞེས་ལུང་
རིགས་ཀྱི་སྒྲུབ་བྱེད་མང་དུ་མཛད་ལ། དེ་དང་མཐུན་པར་ལེགས་བཤད་གསེར་
ཕྲེང་གི་མཆན་འགྲེལ་ཞིག་ལས་ཀྱང་། གཞན་དག་ནི་མདོ་སྔ་མ་དང་བསྡོམས་
པའི་དབང་གིས་མཐར་ཐུག་ཐེག་པ་གཅིག་ཏུ་བསྟན་པར་འགྲོའམ་སྙམ་ཞེས་་་་་་
བཤད་ལ། ཁོ་བོས་བློ་གྲོས་ཆུང་ངུའི་མིག་གིས་བརྟག་ན་རྣམ་བཤད་ཀྱི་དེ་ནི་
ཁྱབ་པའི་དོན་སེམས་ཅན་ཐམས་ཅད་ལ་སངས་རྒྱས་ཀྱི་རིགས་ཀྱིས་ཁྱབ་པ་ལ་་་་
བྱེད་པ་དང་ལམ་ཤེས་ཀྱི་ཡན་ལག་འདིའི་མདོར་མཐར་ཐུག་ཐེག་པ་གསུམ་དུ་་་་
བཤད་པ་གཉིས་ཀྱི་འགལ་སྤོང་གི་ཡན་ལག་ཏུ་མདོ་དེ་ཉིད་དྲངས་ནས་སྒྲ་ཇི་་་་་་
བཞིན་མིན་པར་སྒྲུབ་པ་མིན་གྱི་མདོ་དེ་ཉིད་ཁྱབ་པའི་མདོར་བཤད་པ་མིན་པས་
དེའི་ཐད་ཀྱི་མདོ་ལས་ཞེས་ཉིས་ཚིག་སྨྲས་པ་ཡང་ལམ་ཤེས་ཀྱི་ཡན་ལག་འདིའི་
ཐད་ཅེས་པའི་དོན་ཡིན་གྱི་ཁྱབ་པ་འདིའི་ཐད་ཅེས་པའི་དོན་མིན་ནོ་བཤད་ཀྱང་
རུང་བར་སྣང་མོད། འོན་ཀྱང་རྣམ་བཤད་ལས་ཡུལ་ངེས་ཀྱི་ཐད་དུ་འོན་ཀྱང་
གལ་ཏེ་དེ་དག་ཀྱང་། ། ཞེས་སོགས་དྲངས་པའི་རྒྱུ་མཚན་སྒྲ་བཞིན་དུ་བརྟགས་
དཀའ་བར་སྣང་བས་བཤད་ཚུལ་སྔ་མ་ཉིད་དོན་ཐོག་ཏུ་སོང་ལས་ཆེ་སྙམ་དུ་་་་་་
སེམས་སོ། ཞེས་སོགས་གསུངས་པས་སོ། །



. 542 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲི་བ། འཁོར་བའི་ཕྱི་མཐའ་ཡོད་མེད་ལ་གསུང་ཟིན་མི་མཐུན་པ་
ཨེ་ཡོད།
ལན། ཡོད་དེ། གསེར་ཕྲེང་ལས་འཁོར་བའི་ཕྱི་མཐའ་མེད་པར་
གསུངས་པའི་ཕྱིར། དེ་ཉིད་ལས། འདིར་གང་གཟུང་ཞེ་ན། ཕྱིས་ཀྱི་མཁས་པ་
ཆེན་པོ་དག་འཁོར་བ་ལ་མཐའ་ཡོད་མེད་གཉིས་ཀ་བཅོམ་ལྡན་འདས་ཀྱིས་་་་་་་
གསུངས་ཤིང་། དེ་ལ་བརྟེན་ནས་གྲུབ་མཐའ་འཛིན་པ་རྣམས་ཀྱིས་མཐའ་ཡོད་
མེད་གཉིས་ཀ་བསྟན་བཅོས་སུ་བཤད་ལ། ཕྱོགས་གཉིས་ཀར་སྒྲུབ་བྱེད་ཡོད་
ཀྱང་འཁོར་བ་ལ་མཐའ་ཡོད་མེད་འདྲི་ན་ལན་མི་གདབ་ཅེས་མདོ་ལས་གསུངས་་
པ་དང་། ཐོག་མ་དང་ཐ་མ་མེད་པ་སྟོང་བ་ཉིད་ཀྱི་སྟོང་རྒྱུ་ཆོས་ཅན་འཁོར་བ་
ཡིན་པར་བཤད་པས། སྤྱི་མཚན་ལ་མཐའ་མེད་ཀྱི་གྲུབ་མཐའ་སྐྱང་བདེ་བར་
བཞེད་པ་ལྟར་ཁས་བླང་ལ། འོན་ཀྱང་མཐའ་ཡོད་ལ་ལན་མི་གདབ་པ་བཞིན་དུ་
མཐའ་མེད་ལ་ཡང་གསུངས་པས་དེ་ནི་སྒྲུབ་བྱེད་དུ་ཡང་མི་ཆེའོ། །དེ་ལ་མཐའ་
ཡོད་རྣམས་ཀྱིས་བཀོད་པའི་རིགས་པ་ནི། རྣམ་འགྲེལ་ལས། འགྲིབ་དང་ཕུལ་
བྱུང་བསྟེན་པ་ཀུན། །མི་མཐུན་ཕྱོགས་དང་བཅས་ཉིད་ཕྱིར། །དེ་གོམས་པ་ལས་
བདག་འགྱུར་བས། །ལ་ལར་ཟག་པ་ཟད་པར་འགྱུར། །ཞེས་པའི་དོན་དུ་སྣང་ལ།
དེ་ཡང་ཤེས་རྒྱུད་ལ་ལར་ཆགས་སོགས་ཀྱི་ཉེས་བྲལ་འབྱུང་སྲིད་པ་ཙམ་དུ་སྒྲུབ་་་
པ་ཡིན་ཞིང་། མཐའ་ཡོད་ལ་ནི་སེམས་ཅན་རེ་རེ་ཞིང་འཚང་རྒྱ་ངེས་སུ་སྒྲུབ་
དགོས་ལ། དེ་འབྱུང་དུ་རུང་བས་དེར་འགྱུར་བར་མ་ངེས་པའི་ཕྱིར་སྒྲུབ་བྱེད་དུ་
མི་འགྲོའོ། །དེས་ན་འཁོར་བ་ལ་མཐའ་ཡོད་པའི་སྒྲུབ་བྱེད་མཐར་ཐུག་པ་ནི་དྲི་
མ་གློ་བུར་བ་དང་སེམས་ཀྱི་རང་བཞིན་འོད་གསལ་ཡིན་པས་རྐྱེན་དང་ཕྲད་ན་་་་
སྒྲིབ་པ་སྤང་རུང་གཉེན་པོ་སྐྱེ་རུང་ཙམ་ཞིག་ཡིན་ལ་དེ་ཙམ་གྱིས་འཁོར་བ་ལ་་་་་
མཐའ་ཡོད་པར་སྒྲུབ་མི་ནུས་ཏེ། འབྲས་བུ་འབྱུང་རུང་འབྱུང་ངེས་ལ་འཁྲུལ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·543 .
བའི་ཕྱིར་ཏེ། དཔེར་ན་ས་བོན་རྟགས་སུ་བཀོན་ནས་མྱུ་གུ་སྐྱེ་ངེས་སུ་སྒྲུབ་པ་
བཞིན་ནོ། །གཞན་ཡང་སངས་རྒྱས་བྱང་སེམས་རེ་རེས་ཀྱང་སེམས་ཅན་དུ་མ་
ཞིག་མྱང་འདས་ལ་དགོད་པའི་ཕྱིར། འཁོར་བ་སྟོང་བར་འགྱུར་ཏེ། སྣོན་པ་
མེད་ལ་འགྲིབ་པ་དང་བཅས་པའི་ཕྱིར། དཔེར་ན་འབྲུའི་ཕུང་བོ་བཞིན་ཞེས་སྨྲ་
བ་ཡང་མི་རིགས་ཏེ། སེམས་ཅན་ཉུང་དུ་སོང་བའི་བྲི་བ་མ་གྲུབ་པའི་ཕྱིར་ཏེ།
མང་ཉུང་དུ་འགྲོ་བའི་གཞི་ལ་ནི་འདི་ཙམ་ཞེས་ཚད་ངེས་པ་ཅན་ཞིག་དགོས་ལ།
སེམས་ཅན་གྱི་ཁམས་ལ་ནི་དེ་མ་གྲུབ་པའི་ཕྱིར། དཔེར་ན་ནམ་མཁའ་བཞིན་
ནོ། །དོན་འདི་ལ་དགོངས་ནས་སྡུད་པར། མ་རིག་འཁྲུལ་འཁོར་འདི་ལ་ཟད་
མེད་འཕེལ་བ་མེད། །ཅེས་དང་། བཟང་སྤྱོད་དུའང་། ནམ་མཁའི་མཐུས་
གཏུགས་གྱུར་བ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ནོ། །
ཞེས་སོ། །དེས་ན་འགྲོ་བ་ཐམས་ཅད་འཚང་རྒྱ་བར་གསུངས་པ་ནི། རྐྱེན་དང་
ཕྲད་ན་དེར་འགྱུར་རུང་ཡོད་པ་ལ་དགོངས་ཏེ། ཐོགས་མེད་ཀྱིས། ཐོག་མེད་
གྱུར་ཀྱང་ཐ་མ་དང་ལྡན་པ། །ཞེས་པའི་མདོ་སེམས་ཅན་ཐམས་ཅད་ལ་ཁྱད་
པར་མེད་པར་རྣམ་པར་དག་རུང་ཡོད་པ་ལ་དགོངས་པ་ཡིན་པར་བཤད་པ་
བཞིན་ནོ། །ཞེས་གསུངས་པའི་ཕྱིར། །
རྣམ་བཤད་སྙིང་བོའི་རྒྱན་ལས། འཁོར་བའི་ཕྱི་མཐའ་ཡོད་པར་གསུངས་
པའི་ཕྱིར་ཏེ། དེ་ཉིད་ལས། འཁོར་བ་ལ་ཐོག་མ་ཡོད་ན་རྒྱུ་མེད་དུ་འགྱུར་བས་
ཐོག་མའི་མཐའ་མེད་ལ་ཐ་མའི་མཐའ་ཡོད་དམ་མེད་ཅེ་ན། ཁ་ཅིག་ན་རེ།
འཁོར་བ་སྤྱི་ཙམ་ལ་ཕྱི་མཐའ་མེད་ལ། འཁོར་བ་བྱེ་བྲག་པ་ལ་ཕྱི་མཐའ་ཡོད་དོ། །
ཞེས་སྨྲ་བ་ནི་འགལ་ཏེ། དངོས་པོ་ལ་མི་སྲིད་པའི་བུམ་པ་ལ་ཡོད་པ་འགལ་བའི་
ཕྱིར་རོ། །དེས་ན་འཁོར་བ་སྤྱི་དང་བྱེ་བྲག་གང་ལ་ཡང་ཕྱི་མཐའ་ཡོད་ལ། ལུང་
ཁ་ཅིག་ལས། འཁོར་བ་ལ་ཕྱི་མཐའ་མི་མངོན་པར་གསུངས་པ་ནི། སེམས་ཅན་



544 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཁ་ཅིག དུས་འདི་ཙམ་ན་ཐར་བ་ཐོབ་ལ། ད་ཕན་ཆད་དང་ཚུན་ཆད་དུ་མ་ཡིན་
ནོ། །ཞེས་པའི་དུས་ཀྱི་ངེས་པ་བྱིས་པ་རྣམས་ཀྱིས་བསམ་པར་མི་བྱ་བའི་དོན་
ཡིན་གྱི་སྔར་བཤད་པ་ལྟར་ཐར་བ་ཐོབ་པ་མི་སྲིད་པར་ཤེས་བར་བྱའོ། །ཁ་ཅིག་
འཁོར་བ་ལ་ཕྱི་མཐའ་མེད་ལ། སེམས་ཅན་ཐམས་ཅད་འཚང་རྒྱའོ་ཞེས་ཟེར་བ་
ནི་འགལ་བའི་ཁུར་འབའ་ཞིག་གོ །ཞེས་གསུངས་པའི་ཕྱིར་རོ། །
སྐབས་འདིར་ཁ་ཅིག འཁོར་བའི་ཕྱི་མཐའ་མེད་དེ། དེ་ལྟར་ལུང་རིགས་
གཉིས་ཀྱིས་འགྲུབ་པའི་ཕྱིར། ལུང་གསེར་ཕྲེང་སོགས་ལས་གསུངས་པ་ལྟར་ལ།
རིགས་པས་ཀྱང་འགྲུབ་སྟེ། སངས་རྒྱས་རེ་རེ་ནས་བྱོན་པ་སེམས་ཅན་གྲངས་
མེད་པ་མྱ་ངན་ལས་བཟླས་ཀྱང་འཁོར་བ་ལ་ཟད་པ་མ་བྱུང་བའི་ཕྱིར་དང་།
འཁོར་བ་ལ་མཐའ་ཡོད་ན་སེམས་ཅན་མེད་པའི་དུས་དང་། སངས་རྒྱས་ཀྱི་
འཕྲིན་ལས་འཇུག་ཡུལ་མེད་པའི་དུས་དང་། སེམས་ཅན་ཡོད་དོ་ཅོག་སངས་
རྒྱས་པའི་དུས་ཡོད་པར་ཐལ་བའི་ཕྱིར་དང༌། དེའི་ཕྱིར་སེམས་ཅན་ལ་འཚང་རྒྱ་
རུང་གིས་ཁྱབ་ཀྱང་འཚང་རྒྱ་ངེས་་ཀྱིས་མ་ཁྱབ་བོ། །ཞེས་ཟེར། ཡང་ཁ་ཅིག་དེ་
ནི་མི་འཐད་དེ། ། འཁོར་བ་ལ་མཐའ་ཡོད་པར་ལུང་རིགས་གཉིས་ཀྱིས་འགྲུབ་
པའི་ཕྱིར། ལུང་རྣམ་བཤད་དང་ཡིག་ཆ་སོགས་ལས་རྩལ་བཏོན་གྱིས་གསུངས་
པ་ལྟར་ལ། རིགས་པས་འགྲུབ་སྟེ། མྱང་འདས་ཡིན་ན་འཁོར་བ་ཟད་པའི་
མཐའ་ཡིན་དགོས་པའི་ཕྱིར། གཞན་དུ་ན། མྱང་འདས་ཐོབ་ཀྱང་འཁོར་བ་མ་
ཟད་པར་འདོད་དགོས་པས་ཐར་བ་ལ་སྐུར་འདེབས་ཡིན་པའི་ཕྱིར་དང་། མྱང་
འདས་ཐོབ་པ་ན་གང་ཟག་དེའི་འཁོར་བ་ཟད་པ་ལས་སྤྱིར་འཁོར་བ་ཟད་པ་་་་་་
མིན་ན་སྒྲིབ་གཉིས་ལའང་མཚུངས་པས་སྒྲིབ་གཉིས་སྤངས་པ་མེད་པར་ཐལ་་་་་
བའི་ཕྱིར་དང་། རྣམ་འགྲེལ་ལས་གསུངས་པ་ལྟར་སེམས་ཅན་གྱི་སྒྲིབ་པ་རྟག་པ་
མ་ཡིན་པས་སྤང་མི་རུང་བ་མ་ཡིན་པའི་ཕྱིར་དང༌། སྤང་རུང་ཡང་ཐབས་མེད་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·545.
པ་མ་ཡིན་པའི་ཕྱིར་དང༌། གཉེན་པོ་ཡོད་ཀྱང་ཤེས་མཁན་མེད་པ་མ་ཡིན་པའི་
ཕྱིར་དང་། ཤེས་མཁན་ཡོད་ཀྱང་སྟོན་མི་སྲིད་པ་མ་ཡིན་པའི་ཕྱིར་དང་། སྟོན་
སྲིད་ཀྱང་གདུལ་བྱ་ལ་དོན་གཉེར་སྐྱེ་མི་སྲིད་པ་མ་ཡིན་པའི་ཕྱིར་ཞེས་སོགས་་་་་
ཀྱིས་འགྲུབ་པའི་ཕྱིར། ཞེས་ཟེར། དེས་ན་ཕྱོགས་གཉིས་ཀ་ལ་གནོད་བྱེད་ཆེ་
བས་དཔྱད་པར་བྱ་བ་ཆེས་མང་ངོ༌། ། །
སྐབས་འདིར་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། འཁོར་མཐའ་ཡོད་
མེད་ལ། ཁོ་ན་རེ། མཐའ་མེད་རང་ལུགས་ཡིན་པར་ཐལ། གསེར་ཕྲེང་ལས། སྤྱི་
མཚན་ལ་མཐའ་མེད་ཀྱི་གྲུབ་མཐའ་སྐྱང་བདེ་བར་བཞེད་པ་ལྟར་ཁས་བླང་ལ།
ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་ཉ་ཊཱིཀ་ལས། དེ་ལྟར་གཉིས་ལས་
སྤྱིར་མཐའ་མེད། བྱེ་བྲག་འགའ་ལ་མཐའ་ཡོད་པ་འཐད་དེ། ཞེས་པ་དེ་བཀོད་
ཙམ་ལས་རང་ལུགས་མ་བྱས་པའི་ཕྱིར་ཏེ། གོང་དུ། སློབ་དཔོན་འདི་ནི་ཕྱོགས་
ཕྱི་མ་བཞེད་པར་མངོན་ནོ། །ཞེས་གསུངས་པའི་ཕྱིར། རྩ་བར་འདོད་ན།
གསེར་ཕྲེང་དུ་སློབ་དཔོན་གྱི་ལུགས་བཀག་པར་ཐལ་ལོ། །
ཡང་ཁོ་ན་རེ། གསེར་ཕྲེང་དུ་མཐའ་མེད་རང་ལུགས་བྱས་པར་ཐལ། ཉ་
ཊཱིཀ་ཏུ། དེའི་སྒྲུབ་བྱེད་དུ། ཐོག་མ་དང་ཐ་མ་མེད་པ་སྟོང་བ་ཉིད་ཀྱི་སྟོང་གཞི་
འཁོར་བ་ཡིན་པ་སོགས་ཀྱིས་བསྒྲུབ་པ་ལ། དེ་བཞིན་དུ་མཐའ་མེད་ལའང་
གསུངས་པས་དེ་ནི་སྒྲུབ་བྱེད་དུ་ཡང་མི་ཆེའོ་ཞེས་སྒྲུབ་བྱེད་དེ་ཙམ་བཀག་ལ།
འཁོར་བ་ལ་མཐའ་ཡོད་པའི་སྒྲུབ་བྱེད་མཐར་ཐུག་པ་ནི་དྲི་མ་གློ་བུར་བ་དང་་་་
སེམས་ཀྱི་རང་བཞིན་འོད་གསལ་བ་ཡིན་པས། རྐྱེན་དང་ཕྲད་ན་སྒྲིབ་པ་སྤང་
རུང་གཉེན་པོ་སྐྱེ་རུང་ཙམ་ཞིག་ཡིན་ལ། དེ་ཙམ་གྱིས་འཁོར་བ་ལ་མཐའ་ཡོད་
པར་སྒྲུབ་མི་ནུས་ཏེ། འབྲས་བུ་འབྱུང་རུང་འབྱུང་ངེས་ལ་འཁྲུལ་བའི་ཕྱིར།
ཞེས་གསུངས་པའི་ཕྱིར་མ་ཁྱབ་སྟེ། ཉ་ཊཱིཀ་གི་མཐའ་མེད་ཀྱི་དོན། སྡུད་པར།



，546 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
མ་རིག་འཁྲུལ་འཁོར་འདི་ལ་ཟད་མེད་འཕེལ་བ་མེད། །ཅེས་པ་ལྟར། སངས་
རྒྱས་རེ་རེས་སེམས་ཅན་དུ་མ་ཞིག་སངས་རྒྱས་སུ་བཀོད་ཀྱང་འཁོར་བ་སྟོངས་་་་
པར་གྱུར་ཏེ་ཚར་སོང་བ་དང༌། སེམས་ཅན་ཉུང་ངུར་འགྲོ་རྒྱུ་མེད་པའི་དོན་
ཡིན་པས། དེ་འདྲའི་མཐའ་ཡོད་པར་སྒྲུབ་མི་ནུས་པའི་དོན་ལ། ཐོགས་མེད་
ཀྱིས། ཐོག་མེད་གྱུར་ཀྱང་ཐ་མ་དང་ལྡན་པ། །ཞེས་པའི་མདོ་སེམས་ཅན་ཐམས་
ཅད་ལ་ཁྱད་པར་མེད་པར་རྣམ་པར་དག་རུང་ཡོད་པ་ལ་དགོངས་པ་ཡིན་པར་་་་་
བཤད་པ་བཞིན་ནོ། །ཞེས་རང་ལུགས་ཀྱང་མཐའ་ཡོད་ཚུལ་གསུངས་པའི་ཕྱིར།
ཞེས་གསེར་ཕྲེང་གི་དེ་ཉ་ཊཱི ཀ་ལས་གསུངས་པ་བཀོད་ཙམ་དང་དེའི་དོན་བཀྲལ་་
ཙམ་ལས་རང་ལུགས་མ་ཡིན་པར་གསུངས་ལ། ད་
དེ་དང་མཐུན་པར་ལེགས་བཤད་གསེར་ཕྲེང་གི་མཆན་འགྲེལ་ཞིག་ལས་་་་
ཀྱང་། འདིར་སྲས་མཆོག་གཉིས་ཀྱིས་རིགས་པ་དྲི་མ་མེད་པའི་སྒོ་ནས་འཁོར་
བའི་ཕྱི་མཐའ་ཡོད་པར་རྒྱས་པར་བསྒྲུབས་པས་རྗེ་ཉིད་ཀྱི་རང་ལུགས་དེ་ལྟར་དུ་
གནས་ཤིང༌། དེ་བཞིན་དུ་སངས་རྒྱ་རུང་གི་རང་བཞིན་གནས་རིགས་ནི་ནམ་
ཡང་ཆུད་ཟ་བ་མེད་ལ། ཞིང་ལ་བཏང་བའི་ས་བོན་ནི་བྱ་རོག་སོགས་ཀྱིས་ཟོས་
ཏེ། ཆུད་ཟོས་སུ་སོང་བ་ཡང་སྲིད་པས་དཔེ་དོན་མི་འདྲ་སྟེ། ཞེས་གསུངས་པས་
བརྟག་གོ །དཔེ་དོན་མི་འདྲ་ཚུལ་ཡང་མཆན་འགྲེལ་དེ་ཉིད་ཀྱི་སྐབས་བདུན་པ་
ལས། དེ་བཞིན་དུ་བྱང་སེམས་ས་བརྒྱད་པ་སོགས་ཀྱང་འཚང་རྒྱ་ངེས་མིན་ན།
ལུང་རིགས་མཐའ་ཀླས་པ་དང་འགལ་ལ། ཡིན་ན་རྣམ་འགྲེལ་ལས། མ་ངེས་པ་
ནི་ཉིད་ཡིན་ཏེ། །བགེགས་བྱེད་པ་དག་སྲིད་ཕྱིར་རོ། །ཞེས་པ་དང་འགལ་ཟེར་
ན། ཕྱི་མ་མི་འཐད་དེ། ས་བརྒྱད་པ་བ་འཚང་རྒྱ་བ་ལ་གནས་སྐབས་སུ་བགེགས་
བྱེད་པ་ཤེས་སྒྲིབ་ཆུང་ངུའི་ཆུང་ངུ་སོགས་ཡོད་ཀྱང་གཏན་དུ་བགེགས་བྱེད་པ་མི་
སྲིད་ལ། ནས་ས་ཆུ་ལུད་དྲོད་གཤེར་སོགས་དུས་དང་འཚམ་པར་ཚོགས་པའི་



1:|:
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
：547 .
ཞིང་ལས་འབྲས་བུ་ནས་ཀྱི་མྱུ་གུ་སྐྱེ་ལ་གཏན་དུ་བགེགས་བྱེད་ས་བོན་འབུས་ཟ་་་
བ་དང་བྱིས་པས་བཏོན་ཏེ། ཆུད་ཟན་པ་ལྟ་བུ་མང་པས་ཆེས་མི་འདྲའོ། །ཞེས་
གསུངས་སོ། །
ཡང་སྐབས་འདིར་ལ་ལས། འཁོར་བའི་ཕྱི་མཐར་ཡོད་པར་ཅེས་པའི་དོན།
ཕར་ཕྱིན་ཟིན་བྲིས་ལས། ཡང་འཁོར་བའི་ཐོག་མཐའ་མེད་ཀྱང་། ཕྱི་མཐའ་
ཡོད་བཤད་པ་ནི། སྤྱིར་སེམས་ཅན་ཐམས་ཅད་སངས་རྒྱས་ནས་སེམས་ཅན་
གཅིག་ཀྱང་སེམས་ཅན་མིན། སེམས་ཅན་ཐམས་ཅད་སངས་རྒྱས་ནས་ད་ས་
ཕྱོགས་གང་ནའང་སེམས་ཅན་མེད་ཟེར་བའི་དུས་མེད་པ་ཙམ་དུ་མ་ཟད།
སེམས་ཅད་ཐམས་ཅད་སངས་རྒྱས་ནས་སེམས་ཅན་ཇེ་ཉུང་དུ་སོང་བ་ཡང་ཡོད་་
པར་ཁས་ལེན་མི་ཉན། འཁོར་བའི་ཕྱི་མཐའ་ཡོད་ཅེས་པའི་དོན། སེམས་ཅན་
རེ་རེས་ཉོན་སྒྲིབ་དང་ཤེས་སྒྲིབ་སྤངས་ནས་དེའི་མཐར་ཕྱིན་པ་ན་འཁོར་བའི་ཕྱི་
མཐའ་ལ་ཕྱིན་པ་ཡང་ཡིན་ལ། འཁོར་བའི་ཕྱི་མཐའ་ཡོད་ཅེས་པའི་དོན་ཡང་དེ་
ཡིན་ནོ། །ཡང་དངོས་པོ་ཐམས་ཅད་ཞིག་ནས་དངོས་པོ་ཇེ་ཉུང་དུ་འགྲོ་རྒྱུ་མེད་
པ་ཙམ་དུ་མ་ཟད། དངོས་པོ་ཐམས་ཅད་རྒྱུན་ཆད་ནས་དངོས་པོ་མེད་ཟེར་བའི་
དུས་མེད། ཡང་དངོས་པོའི་ནང་གི་མར་མེ་སྐད་ཅིག་ཐ་མ་རྣམས་རྒྱུན་ཆད་སོང་
དུས། ད་ས་ཕྱོགས་གང་ནའང་མར་མེ་སྐད་ཅིག་ཐ་མ་དང་གློག་སྐད་ཅིག་ཐ་མ་
མེད་ཟེར་མི་ཉན་པ་ཙམ་དུ་མ་ཟད། ཇེ་ཉུང་དུ་སོང་བའི་དུས་ཡང་མེད་ཟེར་
དགོས་གསུངས། ཞེས་གསུངས་པ་ལྟར་ཡིན་ལ། འོན་ཀྱང་ཡིག་ཆ་རྙིང་བ་ལས།
ཁ་ཅིག་གིས། སེམས་ཅན་ཐམས་ཅད་སངས་རྒྱས་པའི་ཚེ་ན་སེམས་ཅན་ཡོད་དོ་
ཞེས་ཟེར་ན། འོ་ན། སེམས་ཅན་མ་ལུས་པར་སངས་རྒྱས་པའི་ཚེ། སེམས་ཅན་
ཡོད་པར་ཐལ། འདོད་པའི་ཕྱིར། འདོད་ན། སེམས་ཅན་ལྷག་མ་མེད་པར་
སངས་རྒྱས་པའི་དུས་སུ་སེམས་ཅན་ཡོད་པར་ཐལ་ལོ། །འདོད་ན། སེམས་ཅན་



•548… ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྷག་མ་མེད་པར་སངས་རྒྱས་པའི་དུས་སུ་སེམས་ཅན་ལྷག་མ་ཡོད་པར་ཐལ་ལོ། །
འདོད་པའི་ཕྱིར། འདོད་ན། སེམས་ཅན་མེད་པའི་དུས་སུ་སེམས་ཅན་ཡོད་པར་
ཐལ་ལོ། །གཞན་ཡང་། སེམས་ཅན་ཕལ་ཆེར་སངས་རྒྱས། འགའ་ཞིག་ལུས་
པའི་དུས་སྲིད་པར་ཐལ། ། སེམས་ཅན་ཐམས་ཅད་སངས་རྒྱས་ངེས་གང་ཞིག །
སེམས་ཅན་ཐམས་ཅད་གཅིག་ཆར་དུ་སངས་མི་རྒྱས་པའི་ཕྱིར། འདོད་ན།
སེམས་ཅན་འགའ་ཞིག་ལུས་པ་དེ་ཡང་རིམ་གྱིས་སངས་རྒྱས་ནས་མཐར་གཅིག་་་
ལུས་པའི་དུས་སྲིད་པར་ཐལ། འདོད་པའི་ཕྱིར། འདོད་ན། གཅིག་པོ་དེ་ཡང་
སངས་རྒྱས་པ་སྲིད་པར་ཐལ། འདོད་པའི་ཕྱིར། འདོད་ན། སེམས་ཅན་ཐམས་
ཅད་སངས་རྒྱས་པའི་དུས་སུ་སེམས་ཅན་མེད་པར་ཐལ། མཐར་གཅིག་ལུས་པ་
དེ་ཡང་སངས་རྒྱས་པའི་ཕྱིར། ཁོ་ན་རེ། སེམས་ཅན་ཐམས་ཅད་རིམ་གྱིས་
སངས་རྒྱས་ནས་མཐར་གཅིག་ལུས་པ་དེ་སངས་རྒྱས་པའི་སངས་རྒྱས་ཡོད་པར་་་
ཐལ། དམ་བཅའ་འཐད་པའི་ཕྱིར། འདོད་ན། དེ་འདྲའི་ལོངས་སྐུ་ཆོས་ཅན།
ངེས་པ་ལྔ་ལྡན་གྱི་གཟུགས་སྐུ་ཡིན་པར་ཐལ། ལོངས་སྐུ་ཡིན་པའི་ཕྱིར། འདོད་
ན། འཁོར་ངེས་པ་བྱང་སེམས་འཕགས་པས་བསྐོར་བ་དང་ལྡན་པར་ཐལ་ལོ། །
འདོད་ན། དེའི་ཚེ་སེམས་ཅན་ཡོད་པར་ཐལ་ལོ་ཟེར། ཡང་ཁོ་ན་རེ། སངས་
རྒྱས་ཀྱི་འཕྲིན་ལས་རྒྱུན་འཆད་པ་སྲིད་པར་ཐལ། དེའི་འཇུག་གྱི་ཡུལ་གདུལ་བྱ་
རྒྱུན་འཆད་པ་སྲིད་པའི་ཕྱིར་ན་མ་ཁྱབ། སངས་རྒྱས་ཀྱི་འཕྲིན་ལས་དེ་ལ་བྱ་བ་
ཡུལ་ལ་འཇུག་པའི་འཕྲིན་ལས། བྱེད་པ་པོ་རང་ཉིད་ལ་ཡོད་པའི་འཕྲིན་ལས་
དང་གཉིས་ལས། སྔ་མ་རྒྱུད་ཆད་པ་སྲིད་ཀྱང་ཕྱི་མ་རྒྱུན་ཆད་པ་མི་སྲིད་པའི་
ཕྱིར། རྩ་བར། དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་འཆད་པར་
འདོད། །ཅེས་བྱ་བ་ཕྱི་མ་ལ་དགོངས་པའི་ཕྱིར། ཞེས་རིགས་པ་དུ་མ་གསུངས་
པས་དཔྱད་པར་བྱའོ། །



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
：549.
དྲི་བ། འགྲེལ་བ་དོན་གསལ་ལས། བྱང་ཆུབ་ཏུ་སེམས་བསྐྱེད་པ་
ནི་ཞེས་པ་ནས་སྤངས་པ་མ་ཡིན་པ་ཞེས་བྱ་བ་ནི་རང་བཞིན་ཡིན་ནོ། །
ཞེས་པའི་སྐབས་ནས་བསྟན་པའི་བྱང་ཆུབ་སེམས་དཔའི་མི་སྤོང་རྒྱུའི་་་་
ཉོན་མོངས་གང་ཡིན། །
ལན། གསེར་ཕྲེང་གི་གསུང་ཚུལ་ལྟར་ན། བྱང་སེམས་ཀྱིས་མི་སྤོང་རྒྱུའི་
ཉོན་མོངས་ལ་ཉོན་མོངས་མཚན་ཉིད་པ་ཡོད་ན་ཐབས་ཤེས་ཟུང་དུ་འབྲེལ་བའི་
གཉེན་པོ་སྟོབས་ལྡན་དེ་འདྲས་མི་སྤོང་རྒྱུའི་ཉོན་མོངས་ཤིག་ཡོད་ན་དེ་འདྲའི་་་་
ཉོན་མོངས་དེ་སངས་རྒྱས་ལ་ཡོད་པར་ཐལ་བ་སོགས་ཀྱིས་བཀག་ནས། བློ་གྲོས་
རྒྱ་མཚོས་ཞུས་པའི་མདོ་ནས་བཤད་པའི་རྒྱུ་བརྒྱད་པོ་ལྟ་བུ་ལ་ཉོན་མོངས་ཀྱི་་་་་་
མིང་གིས་བཏགས་ནས་བསྟན་པ་ལྟ་བུར་གསལ་བར་མཛད་དེ། དེ་འདྲའི་རྒྱུ་
བརྒྱད་པོ་དེ་དག་ལ་ཉོན་མོངས་སུ་བཏགས་པའི་ཆོས་གསུམ་སོགས་ཚང་བར་་་་་
གསལ་བར་གསུངས་པའི་ཕྱིར་ཏེ། དེ་ཉིད་ལས། འོ་ན་མི་སྤོང་བའི་ཉོན་མོངས་
དེ་གང་ཞེ་ན། འདིའི་ལན་ལ་གཉིས། སྐྱེ་བ་ལེན་པའི་རྒྱུ་བསྟན། དེ་བརྒལ་ལན་
གྱིས་གཏན་ལ་དབབ་པའོ། །དང་བོ་ལ་གཉིས་ལས་བསྟན་བཅོས་ནས་བཤད་པ་
ནི། ཉི་སྣང་ལས། བག་ལ་ཉལ་ཐམས་ཅད་ནས་ཐམས་ཅད་དུ་མེད་པ་ནི་མ་རིག་
པ་དང་ལྟ་བའི་ཟག་པས་བསྡུས་པའི་བག་ལ་ཉལ་ཡིན་གྱི། ། བྱང་ཆུབ་སེམས་
དཔའ་ནི་བསམ་བཞིན་དུ་སྲིད་པ་ལེན་པའི་ཕྱིར། འདོད་པ་དང་སྲིད་པའི་ཟག་
པས་བསྡུས་པ་ནི་མ་ཡིན་ནོ། །ཞེས་གསུངས་ལ། བག་ལ་ཉལ་དེ་གཉིས་ཀྱང་
འདོད་པ་དང་ཁམས་གོང་གི་འདོད་ཆགས་གཉིས་ཀྱི་གནས་ངན་ལེན་ལ་བཤད་་་
པས་དེ་ལ་འདོད་དགོས་སོ། ། ། །
གཉིས་པ་མདོ་ནས་བཤད་པ་ལ་ཡང་གཉིས་ལས། བློ་གྲོས་རྒྱ་མཚོས་ཞུས་
པ་ལས་འབྱུང་བ་ནི། ཇི་སྐད་དུ། དེ་དག་གི་འཁོར་བའི་རྒྱུ་དགེ་བའི་རྩ་བ་དང་



· 550. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཚུངས་པར་ལྡན་པའི་ཉོན་མོངས་པ་གང་ཞེ་ན། འདི་ལྟ་སྟེ་བསོད་ནམས་ཀྱི་
ཚོགས་ཡོངས་སུ་ཚོལ་བས་མི་ངོམས་པ་དང་། བསམས་བཞིན་དུ་སྲིད་པར་སྐྱེ་བ་
ཡོངས་སུ་འཛིན་པ་དང་། སངས་རྒྱས་དང་ཕྲད་པ་དོན་དུ་གཉེར་བ་དང༌།
སེམས་ཅན་ཡོངས་སུ་སྨིན་པར་བྱ་བའི་ཕྱིར་མི་སྐྱོ་བ་དང་། དམ་པའི་ཆོས་
འཛིན་པ་ལ་བརྩོན་པ་དང༌། སེམས་ཅན་གྱི་དང་བྱ་བ་ཅི་ཡོད་པ་ལ་འགྲུས་པ་
དང་། ཆོས་ལ་ཆགས་པའི་བསམ་པ་དང་མ་བྲལ་བ་དང་། ཕ་རོལ་ཏུ་ཕྱིན་པའི་
ཀུན་ཏུ་སྦྱོར་པ་རྣམས་མི་འདོར་བ་སྟེ། ཞེས་གསུངས་པ་འདི་བརྒྱད་དོ། །འདི་
དག་ནི་དགེ་རྩ་ཡིན་ན་ཉོན་མོངས་མིན་པས་དགེ་རྩ་དང་མཚུངས་ལྡན་གྱི་ཉོན་་་་
མོངས་ཞེས་པ་མི་འཐད་པར་དྲིས་པ་ནི། དེ་ཉིད་ལས། བཅོམ་ལྡན་འདས་གང་
གི་ཚེ་དགེ་བའི་རྩ་བ་ལགས་ན་དེ་རྒྱུ་ཅིའི་སླད་དུ་ཉོན་མོངས་པ་ཞེས་བགྱི། ཞེས་
པའོ། །ལན་དུ་ཉོན་མོངས་དངོས་མིན་ཀྱང་དེའི་མིང་གིས་འདོགས་པའི་རྒྱུ་
མཚན་ནི། དེ་དང་བྱེད་ལས་མཚུངས་པས་ཡིན་ཏེ། ཉོན་མོངས་པས་ཁམས་
གསུམ་དུ་སྦྱོར་བ་འདིས་ཀྱང་དེར་སྦྱོར་བས་སོ། །དངོས་ལ་གནོད་བྱེད་ནི།
སེམས་ཉེ་བར་ཉོན་མོངས་པར་བྱེད་མི་ནུས་པས་སོ། །ཞེས་གསུངས་པ་ནི། བློ་
གྲོས་རྒྱ་མཚོ་འདི་ལྟར་དེ་ལྟ་བུའི་རང་བཞིན་གྱི་ཉོན་མོངས་པ་དེ་དག་གིས་བྱང་་་
ཆུབ་སེམས་དཔའ་ཁམས་གསུམ་དུ་ཀུན་ཏུ་སྦྱོར་ལ། ཁམས་གསུམ་པ་ཡང་ཉོན་
མོངས་པ་ལས་བྱུང་བ་ཡིན་ནོ། །ཞེས་དང༌། ཇི་སྲིད་ཁམས་གསུམ་པར་ཀུན་ཏུ་
སྦྱོར་བས་ཡིན་གྱི་སེམས་ཉེ་བར་ཉོན་མོངས་པས་ནི་མ་ཡིན་ནོ། །ཞེས་སོ། །
བཏགས་པའི་དགོས་པ་ནི། མདོ་ལས་མ་ཟིན་ཀྱང་འདི་ཡིན་ཏེ། བྱང་སེམས་ནི་
གཞན་དོན་ལྷུར་ལེན་པ་ཡིན་ནོ་ཞེས་བསྟན་པའི་ཕྱིར་ཏེ། གཞན་དོན་དུ་སྲིད་
པར་ཉིང་མཚམས་སྦྱོར་བའི་ཕྱིར་རང་དོན་དུ་ཉོན་མོངས་པ་ཡང་མི་སྤོང་བར་་་་
ཤེས་པའོ། །ཞེས་སོགས་དང་། དེ་དག་གི་དོན་བསྡུས་ནས་བཤད་པ་མཛད་པའི་



1:|:
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
:551.
སྐབས་སུའང་། དེ་ཉིད་ལས། དེས་ན་བྱང་སེམས་ཀྱི་དེ་ནི་སྙིང་རྗེ་དང་སྨོན་ལམ་
དང་སེམས་བསྐྱེད་སོགས་ཀྱི་དགེ་རྩ་ཉིད་ཡིན་ལ། དེ་ཡང་ཉོན་མོངས་པ་དང་
བྱེད་ལས་མཚུངས་པས་དེར་བཏགས་པའོ་ཞེས་སྔོན་གྱི་མཁས་པ་བྱང་ཡེ་གསུང་་་
བ་ནི། མདོ་འགྲེལ་གྱི་གནད་མཁྱེན་པའི་བཤད་པར་སྣང་ཡང་ཕྱི་རབས་པ་དག་
གིས་ལེགས་བཤད་དུ་མ་གོའོ། །ཞེས་སོགས་གསུངས་པའི་ཕྱིར་རོ། །འོན་ཀྱང་
རྣམ་བཤད་ལས། འདིར་བཤད་པའི་ཉོན་མོངས་བཏགས་པ་ཡིན་ན། ཉན་ཐོས་
ཀྱི་ལམ་གྱིས་ཆེད་དུ་གཏད་ནས་སྤང་བར་བྱ་བའི་ཉོན་མོངས་ཀྱང་བཏགས་པ་
བར་འགྱུར་ཏེ། ཉོན་མོངས་ཆེད་དུ་གཏད་ནས་མ་སྤང་བར་རང་གི་བྱང་ཆུབ་
སྒྲུབ་པར་བྱེད་པས། ཉན་ཐོས་ཀྱི་ལམ་ལས་རང་བཞིན་ཁྱད་ཞུགས་པར་སྟོན་པ་
ཡིན་པའི་ཕྱིར་རོ། །དེས་ན་ཉོན་མོངས་ནི་མཚན་ཉིད་པ་ཡིན་ལ། ཞེས་སྐབས་
འདིའི་མི་སྤོང་རྒྱུའི་ཉོན་མོངས་ནི་མཚན་ཉིད་པ་ཡིན་པར་གསུངས་སོ། །འོན་
ཀྱང་རྣམ་བཤད་གཉིས་ཀྱི་བཤད་ཚུལ་ཙམ་ཞིག་མི་འདྲ་བ་ལས། དོན་གྱི་
དགོངས་པ་ནི་གཅིག་ཏུ་འབབ་སྟེ། བྱང་སེམས་འཕགས་པ་འཁོར་བར་སྐྱེ་བ་
ལེན་པའི་རྒྱུ་ལ་བསམ་ན་སྙིང་རྗེ་སོགས་དགེ་བའི་རྩ་བ་ཁྱད་པར་བ་ལས་ཉོན་་་་
མོངས་མི་འདོད་པ་ནི་གཉིས་ཀའི་དགོངས་པ་དང༌། འདོད་པ་དང་སྲིད་པའི་
ཟག་པ་ལྟ་བུའི་འདོད་ཆགས་ནི། སྨན་གྱིས་བསལ་བའི་དུག་ལྟར་གཞན་དོན་
བྱེད་པའི་ཡན་ལག་ཏུ་རུང་བར་རྣམ་བཤད་གཉིས་ཀ་ནས་བཤད་པའི་ཕྱིར་་་་་
འགལ་བ་མེད་ཅེས་བཤད་ན་ལེགས་པར་སེམས་སོ། །དེ་ལྟར་ཡིན་ཏེ། ཡིག་ཆར།
དེར་ཐལ། སྙིང་རྗེ་དང་སྨོན་ལམ་གྱིས་འཁོར་ལོའི་སྒྱུར་རྒྱལ་སོགས་ཀྱི་ལུས་
བཟུང་ནས་སྲས་སྟོང་སོགས་བསྐྱེད་པའི་ཡན་ལག་བྱེད་པའི་ཕྱིར། ཞེས་དང་།
འོད་སྲུང་གིས་ཞུས་པ་ལས་ཀྱང་། ཇི་ལྟར་གྲོང་ཁྱེར་སེར་སྐྱའི་མི་གཙང་ལུད། །
དེ་ནི་བུ་རམ་ཤིང་བའི་ཞིང་ལ་ཕན། །དེ་བཞིན་བྱང་ཆུབ་སེམས་དཔའི་ཉོན་



• 552 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མོང་ས་ལུད། །དེ་ནི་སངས་རྒྱས་ཆོས་རྣམས་བསྐྱེད་ལ་ཕན། །ཞེས་གསུངས་པའི་
ཕྱིར་རོ། ། ་
དོགས་སློང་ཐལ་འཕྲེང་ངོ་མཚར་ནོར་བུ་གཞོན་ནུའི་མགུལ་རྒྱན་ཞེས་བྱ་བ་
ལས། གསེར་ཕྲེང་ལྟར་ན་སྐབས་འདིའི་མི་སྤོང་རྒྱུའི་ཉོན་མོངས་ལ། ཉི་སྣང་
ལས་བཤད་པའི་འདོད་སྲིད་ཀྱི་ཟག་པ། བློ་གྲོས་རྒྱ་མཚོས་ཞུས་པའི་མདོ་ལས་
བཤད་པའི་སྐྱེ་རྒྱུ་བརྒྱད། དཔལ་ཕྲེང་གི་མདོ་ནས་བཤད་པའི་མ་རིག་བག་
ཆགས་ཀྱི་ས་དང་ཟག་མེད་ཀྱི་ལས་གསུམ་ཀ་འཇོག་པར་མངོན་ཏེ། ཞེས་སོགས་
དང༌། ཡང་དེ་ཉིད་ལས། དེར་ཉོན་མོངས་སྤོང་ཚུལ་གསུངས་པ་ནི། གསེར་
ཕྲེང་ལས། གཞན་དོན་དུ་སྲིད་པར་ཉིང་མཚམས་སྦྱོར་པའི་ཕྱིར་རང་དོན་དུ་
ཉོན་མོངས་པ་མི་སྤོང་པར་ཡང་ཤེས་པའོ། །ཞེས་དང་། གཞན་ཡང་། བྱང་
སེམས་ཀྱི་ཐབས་ཤེས་ཀྱིས་ཉོན་མོངས་ལ་དབང་དུ་བྱས་པས་ཉེས་པ་མི་སྐྱེད་ཅིང་
ལམ་སྒྲུབ་པའི་གྲོགས་སུ་ཡང་འགྱུར་བས་ཉན་ཐོས་ལྟར་མཐའ་གཅིག་ཏུ་མི་་་་་་་
མཐུན་པར་བཟུང་ནས་མི་སྤོང་བ་ཡང་ཉོན་མོངས་མི་སྤོང་བའི་དོན་ནོ། །ཞེས་
གསུངས་པས་དེར་མི་སྤོང་རྒྱུའི་ཉོན་མོངས་པ་ལ་ཡང་དུ་མ་ཡོད། ཉོན་མོངས་མི་
སྤོང་ཚུལ་ལ་ཡང་དུ་མ་ཡོད་པ་གཞུང་ཕྱི་མ་གཉིས་ཀྱི་ཡང་སྒྲས་ཀྱང་གྲུབ་བོ། །
ཞེས་སོགས་ཀྱི་སྐབས་སུ་ཞིབ་ཆ་དང་བཅས་ཏེ་གསེར་ཕྲེང་གི་གཞུང་གོང་འོག་གི་
དོན་ལེགས་པར་བཤད་ཡོད་པར་སེམས་སོ། །
དྲི་བ། འདིར་བསྟན་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་
མཚན་ཉིད་གང༌། །
ལན། སེམས་བསྐྱེད་བསྔོ་བ་སྟོང་ཉིད་རྟོགས་པའི་ཤེས་རབ་གསུམ་གྱིས་
ཟིན་ཅིང་ཉན་ཐོས་ཀྱི་རིགས་ཅན་རྗེས་སུ་བཟུང་བའི་ཆེད་དུ་ཤེས་པར་བྱ་བའི་་་
མངོན་རྟོགས་ཀྱི་རིགས་སུ་གནས་པའི་ཐེག་ཆེན་འཕགས་པའི་མ ཁྱེན་པ་དེ།



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
553 .
འདིར་བསྟན་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད། དེ་ རིགས་
གནས་སྨོས་པས་ཐབས་ཀྱི་དེ་སྡུད་པ་ཡིན། དབྱེ་ན། ཐེག་ཆེན་མཐོང་ལམ་སྒོམ་
ལམ་མི་སློབ་ལམ་གྱི་གནས་སྐབས་ཀྱི་གསུམ་ཡོད། འདིའི་ཐད་ཀྱི་མདོ་ལས།
བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་པ་ཐམས་ཅད་མཁྱེན་པ་ཉིད་་་
དང་ལྡན་པའི་སེམས་བསྐྱེད་པས་མི་དམིགས་པའི་ཚུལ་གྱིས་གཟུགས་ནི་མི་རྟག་་་
པར་ཡིད་ལ་བྱ་སྟེ། ཞེས་པ་ནས། དགེ་བའི་རྩ་བ་དེ་ཡང་རྣམ་པ་ཐམས་ཅད་
མཁྱེན་པ་ཉིད་མ་གཏོགས་པར་ཉན་ཐོས་ཀྱི་སར་བསྔོར་མི་འཇུག་ཅེས་སོགས་སུ་་
གསུངས་པའི་སྐབས་སུ་བདེན་བཞི་ལ་བརྟེན་པའི་རྣམ་པ་རྣམས་མིང་གི་རྣམ་་་་་
གྲངས་ཀྱི་སྒོ་ནས་སོ་གསུམ་དུ་བཤད་པར་ཡིག་ཆར་གསུངས་པ་ལྟར་ལ། བདེན་
བཞི་ལ་བརྟེན་པའི་རྣམ་པ་སོ་གསུམ་ནི། སྡུག་ཀུན་སོ་སོའི་རྣམ་པ་བརྒྱད་ཐུན་
མོང་གི་བདུན་བདུན་ཏེ་བཅུ་བཞི་སྟེ་སྡུག་ཀུན་གྱི་རྣམ་པ་ཉེར་གཉིས་ཡོད་པ་་་་་་
གང་ཞིག་འགོག་བདེན་གྱི་བདུན་དང་ལམ་བདེན་གྱི་བཞི་དང་སོ་གསུམ་ཡོད་་་་
པའི་ཕྱིར། གསེར་ཕྲེང་ལས། སྡུག་ཀུན་སོ་སོའི་རྣམ་པ་བརྒྱད། ཐུན་མོང་དུ་
བཅུ་བཞི། འགོག་པའི་བདུན། ལམ་གྱི་བཞི་སྟེ། རྣམ་པ་སོ་གསུམ་རྟོགས་པའི་
ཡུལ་ཅན་གྱི་རྣམ་པ་རྣམས་སོ། །ཞེས་གསུངས་པའི་ཕྱིར། དང་བོ་སྡུག་ཀུན་གྱི་
ཉེར་གཉིས་གྲུབ་སྟེ། ཉི་ཁྲི་ལས། འདི་ལ་བྱང་ཆེན་རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་སེམས་བསྐྱེད་པས་དེ་མི་དམིགས་པའི་ཚུལ་གྱིས་གཟུགས་ནི་་་
མི་རྟག་པ་ཉིད་དུ་ཡིད་ལ་བྱའོ། །སྡུག་བསྔལ་བ་ཉིད་དང༌། བདག་མེད་པ་ཉིད་
དང་། ཞི་བ་ཉིད་དང་། ནད་ཉིད་དང་། འབྲས་ཉིད་དང༌། ཟུག་ངུ་ཉིད་དང་།
སྡིག་པ་ཉིད་དང་། ཕ་རོལ་ཉིད་དང་འཇིག་པའི་ཆོས་ཉིད་དང་། གཡོ་བ་ཉིད་
དང་། རབ་ཏུ་འཇིག་པ་ཉིད་དང༌། འཇིག་པ་ཉིད་དང་། འགོ་བའི་ནད་ཉིད་
དང་། ཉེ་བར་འཚེ་བ་ཉིད་དུ་ཡིད་ལ་བྱའོ། །ཞེས་གསུངས་པའི་ཕྱིར། ཁྱབ་སྟེ།



·554. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་བོ་བཞི་སྡུག་བདེན་གྱི་རྣམ་པ་བཞི་དང༌། དེ་ནས་ནད་སོགས་བཞི་ཀུན་
འབྱུང་གི་རྣམ་པ་དང་། དེ་ནས་ཕ་རོལ་སོགས་བདུན་སྡུག་ཀུན་ཐུན་མོང་གི་
རྣམ་པ་ཡིན་པའི་ཕྱིར། ཉི་སྣང་ལས། མི་རྟག་ཉིད་ནས་ཞི་བ་ཉིད་ཅེས་བྱ་བའི་
བར་དུ་ནི་སྡུག་བསྔལ་གྱི་བདེན་པ་རྣམས་སོ། ཞེས་སོ། གཉིས་པ་གྲུབ་སྟེ། ཉི་
སྣང་ལས། ན་ནད་ཉིད་ཅེས་བྱ་བ་ནས་སྡིག་པ་ཉིད་ཅེས་བྱ་བའི་བར་ནི་ཀུན་
འབྱུང་གི་བདེན་པའི་རྣམ་པའོ། །ཞེས་གསུངས་པའི་ཕྱིར། གསུམ་པ་གྲུབ་སྟེ།
ཉི་སྣང་ལས། ཕ་རོལ་ཉིད་དང་འཇིག་པའི་ཆོས་ཅན་ཅེས་བྱ་བ་ནི་དེ་དག་ཉིད་
སོ་སོ་ལ་ཡིད་འབྱུང་བའི་རྣམ་པའོ། །ཞེས་གསུངས་པའི་ཕྱིར། གསུམ་པ་འགོག་
བདེན་གྱི་རྣམ་པ་བདུན་ཡང་ཡོད་དེ། མདོ་ལས། བདག་མེད་པ་ཉིད་དང༌། ཞི་
བ་ཉིད་དང་། བདེན་པ་ཉིད་དང་། སྟོང་བ་ཉིད་དང་། མཚན་མ་མེད་པ་ཉིད་
དང༌། སྨོན་པ་མེད་པ་ཉིད་དང༌། མངོན་པར་འདུ་བྱེད་པ་མེད་པ་ཉིད་དུ་ཡིད་
ལ་བྱའོ། །ཞེས་གསུངས་པའི་ཕྱིར། བཞི་བ་ལམ་བདེན་གྱི་བཞི་ཡོད་དེ། ལམ་
དང༌། རིགས་པ་དང༌། སྒྲུབ་པ་དང་། ངེས་འབྱིན་བཞི་ཡོད་པའི་ཕྱིར་རོ། །
སྐབས་འདིར་ཁ་ཅིག་གིས། བྱང་སེམས་འཕགས་པས་ཉན་ཐོས་ཀྱི་རིགས་
ཅན་རྗེས་སུ་བཟུང་བའི་ཆེད་དུ་ཤེས་པར་བྱ་བའི་མངོན་རྟོགས་དེ་ལ་ཉན་ཐོས་་་་
ཀྱི་ཐབས་ཤེས་གཉིས་ཀའི་རྟོགས་རིགས་མེད་པར་ཐལ། ཐབས་ཀྱི་དེ་རིགས་
གནས་སྨོས་པས་བསྡུས་པར་ཡིག་ཆར་གསུངས་པའི་ཕྱིར། འདོད་ན། བྱང་
སེམས་ཀྱིས་ཉན་ཐོས་ཀྱི་རིགས་ཅན་རྗེས་སུ་བཟུང་བའི་ཆེད་དུ་དེའི་ཐབས་ཤེས་་
གཉིས་ཀ་ཡུལ་དང་བཅས་པ་ཤེས་དགོས་པ་མ་ཡིན་པར་ཐལ། འདོད་པའི་ཕྱིར།
ཟེར་བས་དཔྱད་དགོས་ལ། ཡང་མཁས་པའི་དབང་བོ་ལ་ལས། ཡིག་ཆར།
རིགས་གནས་སྨོས་པས་ཐབས་ཀྱི་དེ་སྡུད། ཅེས་གསུངས་པས། ཤེས་པར་བྱ་བའི་
མངོན་རྟོགས་ལ་ཤེས་རབ་ཀྱི་ཆ་དགོས་ན། ཤེས་བསྐྱེད་བྱ་རྒྱུའི་དེ་ལ་དགོས་པར་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
-555.
ཐལ་བས། སྐབས་འདིར་དངོས་སུ་བསྟན་པའི་ཤེས་པར་བྱ་བའི་མངོན་རྟོགས་
ཀྱི་རིགས་གནས་ལ་དགོངས་སམ་དཔྱད། །ཅེས་གསུངས་པས་བརྟག་གོ །
དྲི་བ། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད་གང༌།
ལན། གདུལ་བྱ་རང་རྒྱལ་གྱི་ཆེད་དུ་དམིགས་པ་སྐྱེ་མཆེད་བཅུ་གཉིས་ལ་
དམིགས་ནས་རྣམ་པ་གཟུང་བྱ་ཕྱི་དོན་གྱིས་དབེན་པར་མངོན་སུམ་དུ་རྟོགས་་་་་
པའི་ཆ་ནས་བཞག་པའི་རང་རྒྱལ་གྱི་རྟོགས་རིགས་སུ་གནས་པའི་ཐེག་ཆེན་་་་་་་
འཕགས་ལམ་དེ། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད། དེ་ལ་
དབྱེ་ན། མཐོང་སྒོམ་མི་སློབ་ལམ་གསུམ་ཡོད་དོ། །འདིའི་རང་རྒྱལ་གྱི་རིགས་ནི་
ཁྱད་པར་གསུམ་དང་ལྡན་པ་སྟེ། རང་བཞིན་གྱི་ཉོན་མོངས་པ་ཤས་ཆུང་བས་
འདུ་འཛི་ལ་མི་དགའ་ཞིང་གཅིག་བུར་གནས་པར་དགའ་བ་དང༌། སྙིང་རྗེ་ཆུང་
བས་གཞན་དོན་རྒྱ་ཆེན་མི་བྱེད་པར་རང་དོན་སྒྲུབ་པ་ལ་དགའ་བ་དང་རང་་་་་་
བཞིན་གྱིས་དབང་བོ་འབྲིང་ཡིན་ཞིང་ང་རྒྱལ་སྤྱོད་པས་འགྲན་ཟླ་མེད་པར་བྱང་་
ཆུབ་སྒྲུབ་ཅིང་སྲིད་པ་ཐ་མའི་ཚེ་རང་སངས་རྒྱས་པའི་ཕྱིར། ཡང་རང་རྒྱལ་དེ་
ལ། ལམ་བགྲོད་ཚུལ་གྱིས་ཚོགས་སྤྱོད་ཆུང་ངུ་དང་། ཚོགས་སྤྱོད་ཆེན་པོ་དང་།
བསེ་རུ་ལྟ་བུའི་རང་སངས་རྒྱས་དང་གསུམ་ཡོད་དེ། བསེ་རུ་ལྟ་བུའི་རང་སངས་
རྒྱས་ཀྱིས་ཚོགས་ལམ་སྐབས་སུ་བསྐལ་བ་བརྒྱའི་ཚོགས་བསགས་ཀྱང་སྐྱེ་བ་་་་་་་
གཅིག་ཐོག་གི་ཚེ་སྨོན་ལམ་བཏབ་ནས་སྲིད་པ་ཐ་མའི་ཚེ་སྦྱོར་ལམ་ནས་ལམ་་་་་
ལྷག་མ་བཞི་མངོན་དུ་བྱས་ནས་གཞན་ལ་མ་ལྟོས་པར་རང་གི་བྱང་ཆུབ་མངོན་་་་
དུ་བྱེད་པའི་རིགས་ཅན་དང་། ཚོགས་སྤྱོད་ཆུང་ངུ་ནི་སྦྱོར་ལམ་བཟོད་པ་མན་
ཆད་དུ་བསྐལ་བརྒྱའི་ཚོགས་རྫོགས་ཏེ། སྲིད་པ་ཐ་མའི་ཚེ་མཐོང་ལམ་ནས་ལམ་
ལྷག་མ་གསུམ་མངོན་དུ་བྱས་ཏེ། སྔར་ལྟར་རང་གི་བྱང་ཆུབ་མངོན་དུ་བྱེད་པ་
དང་། ཚོགས་སྤྱོད་ཆེན་པོ་བ་ནི་སྐྱེ་བ་གཅིག་ཐོག་གི་ཚེ་འབྲས་བུ་དང་བོ་གཉིས་



：556 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མན་ཆད་མངོན་དུ་བྱས་ཏེ། སྔར་ལྟར་རང་གི་བྱང་ཆུབ་མངོན་དུ་བྱེད་པའི་
རིགས་ཅན་ལ་སྟེ། ཀུན་བཏུས་ལས། ངེས་པར་འབྱེད་པའི་ཆ་དང་མཐུན་པ་
སྔོན་མ་སྐྱེས་པ་དང་། སྐྱེས་པ་དང༌། སྔོན་འབྲས་བུ་མ་ཐོབ་པ་ཡང་རུང་སྟེ།
སངས་རྒྱས་འབྱུང་བ་མེད་པར་བདག་ཉིད་ཀྱིས་ལམ་མངོན་དུ་བྱས་ནས་བསེ་རུ་་
ལྟ་བུར་འགྱུར་ཏེ། གཅིག་བུར་གནས་པའམ། རང་རྒྱལ་བར་འགྱུར་ཏེ་ཚོགས་
དང་སྤྱོད་པ་གང་སྡུག་བསྔལ་གྱི་མཐར་ཕྱིན་པ་ཐོབ་པའོ། །ཞེས་གསུངས་པའི་
ཕྱིར་རོ། ། །
སྐབས་འདིར་ཁ་ཅིག་རང་རྒྱལ་གསུམ་པོའི་གང་རུང་ལ་བསྐལ་ཆེན་
བརྒྱུའི་ཚོགས་བསགས་མི་བསགས་གཉིས་ཡོད་དེ། རང་རྒྱལ་མ་ངེས་པ་ལ་
བསྐལ་ཆེན་བརྒྱའི་ཚོགས་བསགས་མི་བསགས་གཉིས་ཡོད་པའི་ཕྱིར། དེར་ཐལ།
གྲུབ་འགྲེལ་ཆེན་མོ་ལས། རང་རྒྱལ་མ་ངེས་པའང་བསྐལ་ཆེན་བརྒྱ་ལ་ཚོགས་
བསགས་མི་བསགས་གཉིས་ཡོད་དེ། གཞན་སྔོན་དུ་མ་སོང་བར་དང་བོ་ནས་
རང་རྒྱལ་ལམ་དུ་ཞུགས་པའི་ཚོགས་སྤྱོད་དུ་མ་ཡོད་པའི་ཕྱིར་ཏེ། འགྲུབ་པ་
གསུམ་གྱི་དང་བོ་བསེ་རུ་རིགས་ངེས་དང་། ཕྱི་མ་གཉིས་མ་ངེས་པ་ཚོགས་སྤྱོད་
བསྐལ་ཆེན་བརྒྱའི་ཚོགས་བསགས་ཡིན་པས་སོ། །ཞེས་གསུངས་པའི་ཕྱིར། ཞེས་
ཟེར་བ་ལ། ཁ་ཅིག་གིས། རང་རྒྱལ་གསུམ་པོ་གང་རུང་ལ་བསྐལ་ཆེན་བརྒྱའི་
ཚོགས་མ་བསགས་པར་རང་རྒྱལ་དགྲ་བཅོམ་པའི་འབྲས་བུ་ཐོབ་པ་ཡོད་པར་་་་་
ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་མི་ནུས་ཏེ། གསེར་ཕྲེང་ལས།
དེ་གསུམ་གྱིས་ཚོགས་བསགས་པའི་དུས་ནི། མཛོད་ལས། བསེ་རུ་བསྐལ་བ་བརྒྱ་
ཡི་རྒྱུས། །ཞེས་དང༌། ས་ལས་ཀྱང་དེ་ལ་བསྐལ་བ་བརྒྱར་ཚོགས་བསགས་པར་
གསུངས་ནས་གཞན་གཉིས་ལ་བཤད་པ་མེད་དོ། །སྔ་མ་རྣམས་ན་རེ། ཕྱི་མ་
གཉིས་ལ་བརྒྱ་ཡི་སུམ་གཉིས་དང་སུམ་ཆ་ཞེས་ཟེར་ལ། ཁ་ཅིག་ནི་ཉིས་བརྒྱ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
-557 .
དང་སུམ་བརྒྱའོ་ཞེས་ཟེར་ཏེ། སྔ་མ་ནི་གསུམ་ཕྱི་མ་ཕྱི་མ་རྣམས་སྲིད་པ་ཐ་མའི་
ཚེ་བསྐྱེད་བྱའི་ལམ་གྲངས་ཉུང་བ་ལ་བསམ་པར་སྣང་ལ། ཕྱི་མ་ནི་དེ་དག་
མཆོག་འབྲིང་དམན་གསུམ་ཡིན་པས་སྙམ་དུ་བསམས་ཏེ་སྒྲུབ་བྱེད་མེད་པས་་་་་་་
དོར་བར་བྱའོ། །འོ་ན་གང་ཞེ་ན། ས་ལས་མི་འདྲ་བའི་ཁྱད་པར་ཕྲ་མོ་རྣམས་
ཀྱང་བསྟན་ལ། ཚོགས་བསོགས་པའི་དུས་བསེ་རུ་ལྟ་བུ་ལ་བཤད་ནས་གཞན་
གཉིས་ལ་མི་འདྲ་བ་མ་བཤད་པ་དང༌། དྲིན་ལན་བསབ་པ་ལས། རང་སངས་
རྒྱས་རྣམས་ནི་བསྐལ་བ་ཆེན་པོ་བརྒྱས་ཚར་ཕྱིན་པར་འགྱུར་རོ་ཞེས་སྤྱིར་་་་་་་་་
གསུངས་པས་ཐམས་ཅད་དུས་མཚུངས་གསུངས་པ་ལྟར་འཐད་དོ། །ཞེས་
གསུངས་པའི་ཕྱིར་ཟེར་བ་ལ། །
ཡང་ཁ་ཅིག་གིས་མ་ཁྱབ་སྟེ། དེ་ནི་སའི་དངོས་གཞིར། རང་སངས་རྒྱས་ཀྱི་
ས་གང་ཞེ་ན། དེ་ནི་རྣམ་པ་ལྔར་རིག་པར་བྱའོ། །རིགས་དང་། ལམ་དང་།
ཡང་དག་པར་འགྲུབ་པ་དང་གནས་པ་དང༌། རྒྱུ་བའོ། །ཞེས་པའི་རིགས་སོགས་
རྣམ་པ་ལྔའི་སྒོ་ནས་བཤད་པའི་རང་རྒྱལ་གསུམ་ཀ་ལ་དགོངས་པའམ་ཡང་ན་་་་་
བསྐལ་ཆེན་བརྒྱའི་ཚོགས་བསགས་པའི་རང་རྒྱལ་གསུམ་ཁ་ཡོད་པའི་དོན་ཏེ།
རྣམ་བཤད་ལས། དུས་ངེས་པ་མེད་པར་ཚོགས་བསགས་པ་དང༌། ཞེས་དང༌།
རྣམ་བཤད་ཉི་ཟེར་ལས་ཀྱང་། : བསེ་རུ་ལྟ་བུས་ནི་བསྐལ་བ་བརྒྱར་ཚོགས་
བསགས་པར་བྱེད་ཅིང་། ཚོགས་ན་སྤྱོད་པ་དག་ལ་ནི་ཚོགས་ཀྱི་དུས་ངེས་པ་
མེད་དེ། ཉན་ཐོས་འགའ་ཞིག་ཀྱང་འདིར་འགྱུར་སྲིད་པའི་ཕྱིར་རོ། །ཁ་ཅིག་
གསུམ་ཀ་ན་ཡང་བསྐལ་བ་བརྒྱར་ཚོགས་བསགས་པ་འདྲ་ཞེས་པ་མི་འཐད་དེ།
རྒྱུ་མཚུངས་པ་ལ་འབྲས་བུ་བཟང་ངན་མི་རིགས་པའི་ཕྱིར་རོ། །ཞེས་དང་། གྲུབ་
འགྲེལ་ཆེན་མོར་ཡང་ཉན་ཐོས་རྒྱུན་ཞུགས་དང་ཕྱིར་འོང་སྔོན་དུ་སོང་བའི་་་་་་་
ཚོགས་སྤྱོད་ལ་ཚོགས་དེ་ཉིད་མ་བསགས་པ་དགོས་པར་བཤད་པའི་ཕྱིར། དེ་



558 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད་ལས། དེས་ན་མཛོད་ལུགས་ལ་ཚོགས་སྤྱོད་པ་ལ་ཉན་ཐོས་ཀྱི་ལམ་སྔོན་སོང་
དང་མ་ངེས་པ་ཞིག་དགོས་པས། ཚོགས་དེ་སྙེད་མ་བསགས་པ་ཞིག་དགོས་ཏེ།
ཞེས་གསུངས་པའི་ཕྱིར་ཟེར་བས་བརྟག་གོ །ཡང་ཁ་ཅིག ཚོགས་སྤྱོད་པ་གཉིས་
ལ་དབང་བོ་རྣོ་རྟུལ་གྱི་ཁྱད་པར་ཡོད་དེ། བསེ་རུ་ལྟ་བུ་ནི་རང་རྒྱལ་དབང་རྣོན།
ཚོགས་སྤྱོད་ཆེ་བ་ནི་རང་རྒྱལ་དབང་འབྲིང་། ཆུང་བ་ནི་རང་རྒྱལ་དབང་རྟུལ་
ཡིན་པའི་ཕྱིར། མ་གྲུབ་ན། དེར་ཐལ། ཡིག་ཆར་རྟགས་གཉིས་པ་གྲུབ་སྟེ། སྦྱོར་
ལམ་བཟོད་པ་མན་ཆད་དུ་རང་རྒྱལ་དབང་འབྲིང་གིས་སོགས་དང༌། རྟགས་
གསུམ་པ་གྲུབ་སྟེ། རང་རྒྱལ་དབང་རྟུལ་གྱིས་འབྲས་བུ་དང་བོ་གཉིས་གང་རུང་
ཞེས་སོགས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། ཚོགས་སྤྱོད་གཉིས་ལ་
དབང་བོ་རྣོ་རྟུལ་གྱི་ཁྱད་པར་ཡང་མེད། ཚོགས་བསགས་ཚུལ་ཀྱི་ཁྱད་པར་མེད་
པའི་ཕྱིར། མ་གྲུབ་ན། དེར་ཐལ། རྣམ་བཤད་ཉི་ཟེར་ལས། ཡང་ཁ་ཅིག་ཚོགས་
སྤྱོད་གཉིས་ལ་ཡང་ཚོགས་ཀྱི་ཁྱད་པར་དང་དབང་བོ་རྣོ་རྟུལ་གྱི་ཁྱད་པར་ཡོད་་་
ཅེས་པ་ཡང་མི་རིགས་ཏེ། ཤེས་བྱེད་མེད་པས་སོ། །ཞེས་དང༌། ཡིག་ཆ་རྙིང་
བར་ཡང་ཚོགས་སྤྱོད་པ་ལ་ཆེ་འབྲིང་ཆུང་གསུམ་ཕྱེ་ནས་དེ་གསུམ་དབང་བོ་རྣོ་་་
རྟུལ་གྱིས་མི་བྱེད་པར་འཁོར་མང་ཉུང་ལ་ཆོས་སྟོན་ཚུལ་གྱི་སྒོ་ནས་འཇོག་པའི་་་
ཕྱིར། དེ་ཉིད་ལས། ཚོགས་སྤྱོད་ཕལ་ཆེར་གྱིས་སྒྲ་བཅས་ཀྱིས་ཆོས་སྟོན་པའི་
ཕྱིར། དེར་ཐལ། ཚོགས་སྤྱོད་པ་ལ་ཆེ་འབྲིང་ཆུང་གསུམ་ཡོད་པའི་རང་གི་
འཁོར་ཉུང་ངུ་དང་ཆོས་དང་ཟང་ཟིང་ལ་ལྷན་ཅིག་སྤྱོད་པའི་རང་རྒྱལ་དེ་ཚོགས་
སྤྱོད་ཆུང་ངུ་དང་། རང་གི་འཁོར་ཇི་ལྟར་འཚམས་པ་དང་། ཚོགས་དང་ཟང་
ཟིང་ལ་ལྷན་ཅིག་སྤྱོད་པའི་རང་རྒྱལ་དེ། ཚོགས་སྤྱོད་འབྲིང་དང་། རང་གི་
འཁོར་མང་བོ་དང་ཆོས་དང་ཟང་ཟིང་ལ་ལྷན་ཅིག་སྤྱོད་པའི་རང་རྒྱལ་དེ་ཚོགས་
སྤྱོད་ཆེན་པོའི་རང་རྒྱལ་ཡིན་པའི་ཕྱིར། ཞེས་གསུངས་པའི་ཕྱིར་ཟེར་བས་



་་་
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན། ་
.559.
དཔྱད་པར་བྱའོ། ། བདེ་
ཡང་ཁ་ཅིག རང་རྒྱལ་གསུམ་ལ་སྤང་བྱ་གཅིག་ཆར་བ་དང་། རིམ་གྱིས་པ་
གཉིས་ཡོད་པར་ཐལ། ཡིག་ཆར། དེ་གསུམ་ལ་སྤང་བྱ་གཅིག་ཆར་བ་དང་རིམ་
གྱིས་པ་གཉིས་ཡོད་དེ། ཞེས་སོགས་གསུངས་ནས་གསེར་ཕྲེང་གི་གཞུང་གིས་
བསྒྲུབ་པའི་ཕྱིར་ཟེར་བ་ལ། ཁ་ཅིག་གིས། འདོད་མི་ནུས་ཏེ། དེ་མེད་པར་
གསེར་ཕྲེང་གི་གཞུང་གིས་འགྲུབ་པའི་ཕྱིར། མ་གྲུབ་ན། དེར་ཐལ། དེ་གསུམ་
ལ་དེ་ལྟར་སྤང་བྱ་གཅིག་ཆར་བ་དང་རིམ་གྱིས་པ་གཉིས་ཡོད་པར་གསུངས་པའི་
རྣམ་བཞག་ཀྱང་མེད། རིམ་གྱིས་པ་ལ་མཐོང་ལམ་གྱི་སྔོན་དུ་དང་ཕྱིས་སུ་སྤོང་
བར་གསུངས་པའི་རྣམ་བཞག་ཀྱང་མེད་དེ་གསུམ་སྤང་བྱ་ཡང་རིམ་གྱིས་སྤོང་།
དེ་ཡང་བཅུ་དྲུག་པའི་རྗེས་སུ་སྒོམ་སྤང་རྣམས་སྤོང་དགོས་པར་ཡིག་ཆར་དྲངས་་
པའི་ག སེར་ཕྲེང་གི་གཞུང་གིས་གྲུབ་པ འི ་ ཕྱིར་ཟེར་བས་དཔྱད་དགོས་ལ།
དོགས་སློང་ཐལ་འཕྲེང་ངོ་མཚར་ནོར་བུ་གཞོན་ནུའི་མགུལ་རྒྱན་ལས། སྐབས་
འདིའི་གསེར་ཕྲེང་གི་ཚིག་ཟིན་ཤིན་ཏུ་གོ་དཀའ་བས་རང་རེའི་ཀུན་མཁྱེན་གྱི་་་་
ཡིག་ཆ་མ་གཏོགས་ཡིག་ཆ་གཞན་དུ་ཡང་མི་གསལ། ཕྱིས་ཀྱི་ཡི་གེ་འཇོག་མཁན་
རྣམས་ཀྱིས་ཀྱང་དེ་ལ་ཅི་ཡང་མི་སྨྲ་བར་སྨད་འཁྱིལ་སྨྲ་ལ། ཡང་དེ་ལ་རང་རྒྱལ་
དེ་གསུམ་ལ་དེ་ལྟར་མེད་པས་ཡིག་ཆར་དེ་ལྟར་གསུངས་པ་ནི། རྩོད་པ་སྤྲོས་
ཕྱིར་དུ་དགོས་པའི་དབང་གིས་གསུངས་པ་ཡིན་ཟེར་མཁན་ཡོད། ཡང་ཡིག་
ཆའི་དེ་ཡི་གེ་མ་དག་གམ་སྙམ་པ་ཡང་ཡོད་དོ། །དེས་ན་གསེར་ཕྲེང་གི་གཞུང་ནི།
དེ་ཉིད་ལས། འདི་གསུམ་ལ་སྤང་བྱ་ཅིག་ཆར་དང་རིམ་གྱིས་སྤོང་བ་གཉིས། ཕྱི་
མ་ལ་ཡང་མཐོང་ལམ་གྱི་སྔོན་དུ་དང༌། བཅུ་དྲུག་པ་རྫོགས་རྗེས་སུ་སྒོམ་སྤང་
སྤོང་ཚུལ་གསུངས་པའི་རྣམ་བཞག་མ་མཐོང་ཡང་། བྱང་ས་ལས། རང་རྒྱལ་བ་
ནི་ཉན་ཐོས་ཇི་ལྟ་བ་དེ་ཁོ་ན་བཞིན་དུ་རིག་པར་བྱའོ། །དེའི་ཅིའི་ཕྱིར་ཞེ་ན། དེ་



• 560 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནི་ཉན་ཐོས་རྣམས་དང་ལམ་གྱིས་རང་བཞིན་མཚུངས་པའི་ཕྱིར། ཞེས་བཤད་
པས་ཞུགས་གནས་བརྒྱད་པ་རྩིར་རུང་ཞིང་སྤང་བྱ་ཡང་རིམ་གྱིས་སྤོང་ཞིང་དེ་་་་
ཡང་བཅུ་དྲུག་པའི་རྗེས་སུ་སྒོམ་སྤང་རྣམས་སྤོང་སྙམ་མོ། །ཞེས་གསུངས་ལ།
དེའི་དོན་ནི་རང་རྒྱལ་དེ་གསུམ་གྱི་ནང་ན་སྤང་བྱ་གཅིག་ཆར་དུ་སྤོང་བ་དང་་་་
རིམ་གྱིས་སྤོང་བ་གཉིས་ཡོད་ལ། འོན་ཀྱང་ཕྱི་མ་རིམ་གྱིས་སྤོང་བ་ལ་མཐོང་
ལམ་གྱི་སྔོན་དུ་སྒོམ་སྤང་ཚུལ་དང་ཕྱིས་སུ་སྤོང་ཚུལ་གཉིས་གཞུང་ཆེན་མོ་རྣམས་
སུ་གསུངས་པའི་རྣམ་བཞག་མ་མཐོང་ཡང་། བྱང་སར། རང་རྒྱལ་རྣམས་ཉན་
ཐོས་དང་ལམ་གྱི་རང་བཞིན་མཚུངས་པར་བཤད་པས་དེ་ལ་ཞུགས་གནས་་་་་་་་
བརྒྱད་ཀ་རྩིར་རུང་ཞིང་སྔར་བཤད་པའི་ཕྱི་མ་རིམ་གྱིས་སྤོང་བ་ཚོགས་སྤྱོད་པ་་་་
ལ་བྱས་ན་དེ་དག་སྤང་བྱ་རིམ་གྱིས་སྤོང་བ་དང་དེ་ཡང་བཅུ་དྲུག་པའི་རྗེས་སུ་་་་་
སྒོམ་སྤང་རྣམས་སྤོང་ཞེས་པའི་དོན་ཡིན་ནམ་སྙམ་མོ། །དེས་ན་རང་རྒྱལ་དེ་
གསུམ་གྱི་ནང་ན་སྤང་བྱ་གཅིག་ཆར་དུ་སྤོང་བ་དང་རིམ་གྱིས་སྤོང་བ་གཉིས་་་་་་
ཡོད་པར་ཐལ། དེ་ལྟར་རྟོགས་རིགས་མི་འདྲ་བར་འདོད་པ་རྣམས་ཀྱི་ལུགས་ལ་
ཡང་རུང༌། འདྲ་བར་འདོད་པ་རྣམས་ཀྱི་ལུགས་ལ་ཡང་རང་རྒྱལ་དེ་གསུམ་གྱི་
ནང་ན་སྤང་བྱ་གཅིག་ཆར་དུ་སྤོང་བ་དང་རིམ་གྱིས་སྤོང་བ་གཉིས་ཡོད་པར་་་་་
རུང་བའི་ཕྱིར། ཞེས་སོགས་གསུངས་ཏེ། རྟོགས་རིགས་འདྲ་བ་དང་མི་འདྲ་གང་
གི་ལུགས་ཡིན་ཀྱང་རང་རྒྱལ་དེ་གསུམ་གྱི་ནང་ནས་སྤང་བྱ་གཅིག་ཆར་དུ་སྤང་་་་
བ་དང༌། རིམ་གྱིས་སྤོང་བ་གཉིས་ཡོད་པར་སྒྲུབ་བྱེད་དང་བཅས་ཏེ་རྒྱས་པར་
གསུངས་ཡོད་པས་ཤེས་པར་འདོད་པ་དག་གིས་དེར་བལྟ་བར་བྱའོ། །
དྲི་བ། འགྲེལ་བ་དོན་གསལ་ལས། དེའི་ཕྱིར་དེ་དག་ལ་སངས་
རྒྱས་ལ་སོགས་པས་བསྟན་མི་དགོས་སོ། །ཞེས་བྱ་བ་ནི་ཁྱད་ཞུགས་པ་
ཉིད་གཅིག་ཡིན་ནོ། །ཞེས་དང་། དེའི་ཕྱིར་དེ་དག་གི་ཡེ་ཤེས་མི་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
:561 ·
རྟོགས་པ་ཉིད་ནི་ཁྱད་ཞུགས་པ་གཉིས་པ་ཡིན་ནོ། །ཞེས་པའི་གཞུང་
འདི་གཉིས་ཀྱི་སྐབས་སུ་རང་རྒྱལ་དགྲ་བཅོམ་པའི་ཁྱད་ཞུགས་གཉིས་་་་
བསྟན་པ་གང༌། །
ལན། དེ་གཉིས་ནི། ཡེ་ཤེས་ཐོབ་ཚུལ་གྱི་སྒོ་ནས་ཁྱད་ཞུགས་པ་དང་།
ཆོས་སྟོན་ཚུལ་གྱི་སྒོ་ནས་ཁྱད་ཞུགས་པ་གཉིས་ཡིན་ལ། དེ་གཉིས་ལ་གསེར་ཕྲེང་
དུ་ཡེ་ཤེས་ཟབ་པ་དང༌། མ་བརྗོད་པ་ཟབ་པ། ཞེས་ཟབ་པ་གཉིས་ཀྱི་མིང་གིས་
གསུངས་སོ། །ཟབ་པ་གཉིས་ཀྱི་ངོ་བོ་བཞག་ཏུ་ཡོད་དེ། གསེར་ཕྲེང་ལས། དེའི་
དོན་ཡང་མཉམ་བཞག་དུ་བརྗོད་པའི་ཡུལ་མ་ཡིན་པའི་དོན་རྟོགས་པ་ནི་ཤེས་པ་
ཟབ་པ་སྟེ་གཞན་གྱིས་རང་ལ་བསྟན་མི་དགོས་པའོ། །རྗེས་ཐོབ་ཏུ་ངག་གི་
འབྲས་རྟགས་ལས་གཞན་གྱིས་མི་རྟོགས་པ་ནི་མ་བརྗོད་པ་ཟབ་པ་སྟེ། རྩ་བའི་
ཡང་སྒྲས་བསྡུས་པ་གཞན་ལ་རང་གིས་བསྟན་མི་དགོས་པའོ། །ཞེས་གསུངས་པ་
ལྟར། མཉམ་བཞག་ཏུ་བརྗོད་པའི་ཡུལ་མ་ཡིན་པའི་དོན་རྟོགས་པ་ནི་ཤེས་པ་
ཟབ་པ་དང༌། རྗེས་ཐོབ་ཏུ་ངག་གི་འབྲས་རྟགས་ལས་གཞན་གྱིས་མི་རྟོགས་པ་
ནི་མ་བརྗོད་པ་ཟབ་པ་ཡིན་ནོ། །དང་བོ་ནི་རང་རྒྱལ་སྲིད་པ་ཐ་མའི་ཚེ་སློབ་
དཔོན་གཞན་ལ་མ་ལྟོས་པར་ཉན་ཐོས་དང་སངས་རྒྱས་མེད་པའི་ཞིང་ཁམས་སུ་་
དུད་ཁྲོད་ཀྱི་རུས་གོང་དང༌། རྟེན་འབྲེལ་ཡན་ལག་བཅུ་གཉིས་ཀྱི་འབྱུང་ཚུལ་
སོགས་སྒོམ་སྟེ་རང་བྱུང་གིས་བྱང་ཆུབ་མངོན་དུ་བྱེད་པའི་དོན་དང་གཉིས་པ་
ནི་རང་རྒྱལ་སྲིད་པ་ཐ་མའི་ཚེ། རང་རྒྱལ་ཀྱི་དགེ་བ་བཅུ་སོགས་མཐོ་རིས་ཀྱི་
ལམ་དང་བདག་མེད་རྟོགས་པ་སོགས་ཐར་ལམ་ལ་སོགས་པའི་ཡོན་ཏན་རྣམས་་་
རང་གི་ངག་གི་འབྲས་རྟགས་ཀྱི་སྒོ་ནས་གཞན་ལ་བསྟན་མི་དགོས་པར་རང་རྒྱལ་
རང་གི་ལུས་ཀྱི་རྣམ་འགྱུར་ལ་བརྟེན་ནས་དགེ་བ་བཅུ་དང་བདག་མེད་རྟོགས་་་་
པའི་ལམ་དེ་དག་གདུལ་བྱས་རྟོགས་པར་ནུས་པའི་དོན་ཡིན་ནོ། །རང་རྒྱལ་སྲིད་



• 562 • ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་ཐ་མའི་ཚེ་ལུས་ཀྱི་རྣམ་འགྱུར་གྱི་སྒོ་ནས་ཆོས་སྟོན་པ་ཡིན་པ་ནི། སྒྲོན་གསལ་
ལས། གཙོ་བོ་ལུས་ཀྱི་ཆོས་སྟོན། ཞེས་དང་། རྣམ་བཤད་ལས། བསེ་རུ་ལྟ་བུའི་
ཡེ་ཤེས་ནི་ཆོས་ཅན། ཉན་ཐོས་ལས་རྟོགས་པ་ཟབ་པ་ཉིད་དུ་མངོན་པར་བརྗོད་
དེ། ཉན་ཐོས་ལྟར་ཆོས་སྟོན་པའི་ངག་གི་འབྲས་རྟགས་ལས་རྟོགས་མི་ནུས་ཤིང་།
ལུས་ཀྱི་ཆོས་བསྟན་པའི་དབང་གིས་རྟོགས་པ་ཟབ་པ་དང་ལྡན་པའི་ཕྱིར། ཞེས་
སོགས་གཞུང་མང་ངོ༌། །དེ་ལྟར་ལུས་ཀྱི་སྒོ་ནས་ཆོས་སྟོན་པར་གསུངས་པ་ལ།
ཕར་ཕྱིན་རྟོགས་དཀའི་སྣང་བ་ལས། རང་སངས་རྒྱས་སྒྲ་མེད་དུ་ལུས་ཀྱིས་ཆོས་
སྟོན་ཞེས་འཆད་པ་དག་ནི་བབ་ཅོལ་སྟེ། ལུས་ངག་གི་རྣམ་པར་རིག་བྱེད་ལ་
ཀུན་སློང་དགོས་མི་དགོས་ཁྱད་པར་མེད་པས་ངག་གིས་ཆོས་བསྟན་པས་ཤེས་་་་་
པའི་རྩལ་རྟོགས་ན་ལུས་ཀྱིས་བསྟན་པས་ཀྱང་རྟོགས་པའི་ཕྱིར་རོ། །དེས་ན་རང་
སངས་རྒྱས་ཀྱི་ཡིད་ལ་ཚིགས་སུ་བཅད་པ་བསམས་པས་ལྷའི་དབང་བོའི་ཐེ་ཚོམ་
བསལ་བར་མདོ་ལས་གསུངས་པ་ལྟར། ཡིད་ཀྱིས་ཆོས་སྟོན་པ་ཡིན་ནོ། །ཞེས་
རང་རྒྱལ་གྱིས་ངག་གིས་ཆོས་མི་སྟོན་པའི་རྒྱུ་མཚན་ནི་ཆོས་བསྟན་ན་ངག་སྨྲ་་་་་་
འདོད་ཀྱི་ཀུན་སློང་གི་རྟོག་དཔྱོད་མངོན་དུ་བྱེད་དགོས་ལ། དེ་ལྟ་ན་རྣམ་གཡེང་
གི་རྒྱུར་འགྲོ་བའི་ཕྱིར། ཟེར་ན། དེ་ལྟ་ན་ལུས་ཀྱི་སྒོ་ནས་ཆོས་མི་སྟོན་པར་ཐལ།
ལུས་ཀྱི་སྒོ་ནས་ཆོས་སྟོན་པ་ལ་ཀུན་སློང་གི་རྟོག་དཔྱོད་མངོན་དུ་བྱེད་དགོས་ལ།
དེ་ལྟ་ན་རྣམ་གཡེང་གི་རྒྱུར་མཚུངས་པའི་ཕྱིར། ཞེས་པའི་མགོ་མཚུངས་བཀོད་
པ་ནི། ཕར་ཕྱིན་མཆན་འགྲེལ་ལས། རང་རྒྱལ་ལུས་ཀྱི་སྟོན་པ་གཞུང་སྤྱི་སྐད་ལ་
གྲགས་ཀྱང་རྟོགས་དཀའི་སྣང་བར་ལུས་ངག་གི་རྣམ་རིག་གཉིས་རྟོག་དཔྱོད་་་་་
ཀྱིས་ཀུན་ནས་བསླངས་བར་འདྲ་བས་སྟོན་པ་པོའི་ཤེས་པའི་རྩལ་སྟོན་བྱེད་དུ་་་་་
མཚུངས་ལ་རྒྱུའི་རྟོག་དཔྱོད་ཀྱང་གཡེང་བའི་རྒྱུར་མཚུངས་པའི་ཕྱིར་ལུས་ཀྱིས་་་་
སྟོན་པའང་བཀག་སྟེ། རང་རྒྱལ་རང་གི་ཐུགས་ལ་ཤར་བ་ན། སྨོན་ལམ་གྱི་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 563 .
མཐུས་གདུལ་བྱ་ལ་གོ་བ་བསྐྱེད་པར་གསུངས་ཏེ། སྒྲ་མེད་ཀྱང་སྟེ་དེ་ལྟར་སྣང་། །
ཞེས་པའི་ཚིག་གི་ནུས་པ་འདོན་ལུགས་འདི་ལེགས་སམ་དཔྱད། ཞེས་གསུངས་
འོན་ཀྱང་རང་རྒྱལ་གྱིས་ལུས་ཀྱི་རྣམ་འགྱུར་གྱི་སྒོ་ནས་ཆོས་བསྟན་པ་་་་་་་་
ཡོངས་གྲགས་ཡིན་པས་དེའི་དབང་དུ་བྱས་ནས་བཤད་ན། འདི་ལྟར་བྱང་ཆུབ་
སེམས་དཔའ་རྣམས་ཀྱིས་རང་ཉིད་མངོན་པར་རྫོགས་པར་སངས་རྒྱས་པའི་ཚེ་་་
བརྗོད་པ་མེད་པར་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་པ་དེ་བཞིན་དུ།
རང་རྒྱལ་སྐྱེ་བ་གཅིག་ཐོག་གི་ཚེ་སྲིད་པ་ཐ་མའི་བྱང་ཆུབ་མངོན་དུ་བྱེད་པ་དེའི་
ཚེ་སྒྲ་མེད་པར་ལུས་ཀྱིས་སྒོ་ནས་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་་་་
པ་དང་། དེ་བཞིན་སྲིད་པ་ཐ་མའི་ཚེ་རང་རྒྱལ་རང་གི་སྨོན་ལམ་གྲུབ་པ་དང་།
ལུས་ཀྱི་སྤྱོད་ལམ་བག་ཡོད་སོགས་གདུལ་བྱས་མཐོང་བ་ན་དགེ་བཅུ་དང་བདག་་
མེད་རྟོགས་པའི་ཚད་མ་སྐྱེ་བར་འགྱུར་བ་ཡིན་ལ། དེའི་ཚེ་ལུས་ཀྱི་སྤྱོད་ལམ་
སོགས་རྟོགས་དཔྱོད་ཀྱི་རྩོལ་བ་ཆེན་པོ་ལ་མ་ལྟོས་པའི་ཕྱིར་ན། གཡེང་བའི་རྒྱུར་
དག་དང་མི་མཚུངས་པ་ཡིན་ཏེ། རྣམ་བཤད་ལས། རང་ལུགས་ལ་ཆོས་སྟོན་
པའི་དོན་ཅུང་ཟད་ཀྱང་བཞག་མི་ནུས་པར་ལུས་ཀྱི་ཆོས་སྟོན་པ་ཁོ་ན་ལ་དགག་་་
པ་བྱེད་པ་ནི་མི་རིགས་པ་ཁོ་ནའོ་ཞེས་གསུངས་སོ། ། ན་
སྐབས་འདིར་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། སྔ་མ་མཉམ་བཞག་
པའི་རྒྱུད་ཀྱིས་ཡེ་ཤེས་དགོས་ལ་ཕྱི་མ་ངག་གི་འབྲས་རྟགས་ལས་གཞན་གྱིས་མི་་་་
རྟོགས་པ་ལ་བྱེད་པས་མཉམ་རྗེས་གཉིས་ཀ་ཡོད་པས་མ་ཁྱབ་ཅེས་པའོ།	།རྔོག་
ཊཱིཀ་ལས། དེ་གཉིས་མཉམ་རྗེས་སོ་སོར་སྦྱར་བ་དང༌། ཕྱི་མ་ལ་སྔ་མས་མ་ཁྱབ་
པར་གསུངས་པ་དེ་གཙོ་བོ་ལ་དགོངས་ཀྱི་མདོ་དང་རྩ་འགྲེལ་ཐམས་ཅད་ལས་ཚེ་
དེར་གཞན་གྱིས་གདམས་ངག་བསྟན་པ་ལ་མ་ལྟོས་པར་ཐོབ་པར་ལ་བྱས་པས་་་་



• 564. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྲིད་པ་ཐ་མ་བ་དང་དགྲ་བཅོམ་པའི་ལམ་ཐམས་ཅད་ཟབ་པ་གཉིས་ཀ་ཡིན་་་་་
ནམ་སྙམ་མོ། །ཞེས་སྔ་མས་མ་ཁྱབ་ཅེས་པ་དེ་གཙོ་བོ་ལ་དགོངས་ཀྱི། སྤྱིར་སྲིད་
པ་ཐ་མ་བ་དང་དགྲ་བཅོམ་པའི་ལམ་ཐམས་ཅད་ཟབ་པ་གཉིས་ཀ་ཡིན་པར་་་་་
གསུངས་ཡོད་པར་སྣང་ལ། ཡང་མཁས་དབང་ལ་ལས། དེ་ནི་མི་འཐད་དེ། འོ་
ན་ཁྱོད་ལྟར་ན། ཟབ་པ་གཉིས་ཀ་དོན་གཅིག་པར་ཐལ། སྲིད་པ་ཐ་མ་བའི་སྔོན་
དུ་ཟབ་པ་གཉིས་ཀ་མེད། སྲིད་པ་ཐ་མ་བ་ཕྱིན་ཆད་ཀྱི་ལམ་ཐམས་ཅད་ཟབ་པ་
གཉིས་ཀ་ཡིན་པའི་ཕྱིར། རྟགས་ཁས། འདོད་ན། རང་གི་བཤད་བྱའི་གཞུང་
དང༌། རྒྱབ་འགལ་ཏུ་སོང་བ་ཤེས་སམ། ཟབ་པ་ཕྱི་མ་ལ་ནི། ཟབ་པ་སྔ་མས་
ཁྱབ་ཀྱང་གཙོ་བོར་མ་ཁྱབ་ཟེར་བ་ཡིན་པས་ཟེར་རྒྱུས་འཕོངས་ཤིང་ཆ་ལེ་ཆོ་ལེ་་་
བརྗོད་པ་ཙམ་ལས་མེད་པ་ཡང་ཤེས་སམ། ཡང་དེ་ལ་ཟབ་པ་གཉིས་ཀ་ལ་རང་
རྒྱལ་ཚོགས་ལམ་པའི་ཡེ་ཤེས་ཡོད་པར་ཐལ། དེ་འདྲའི་སྲིད་པ་ཐ་མ་བའི་ལམ་
ཐམས་ཅད་ཟབ་པ་གཉིས་ཀ་ཡིན་པའི་ཕྱིར། ཁྱབ་སྟེ། དེ་འདྲའི་སྲིད་པ་ཐ་མ་
བའི་ཡེ་ཤེས་དེ་ལ་རང་རྒྱལ་ཚོགས་ལམ་མངོན་གྱུར་ཡང་ལྐོག་གྱུར་ཡང་ཡོད་པའི་
ཕྱིར། རྟགས་སླ། འདོད་མི་ནུས་ཏེ། ཟབ་པ་གཉིས་པོ་གང་རུང་ཡིན་ན། རང་
རྒྱལ་འཕགས་པའི་ཡེ་ཤེས་ཡིན་པའི་ཁྱབ་པའི་ཕྱིར། དེར་མ་ཟད་དེ་གཉིས་རང་
རྒྱལ་དགྲ་བཅོམ་པའི་ཡེ་ཤེས་ཀྱི་སྟེང་ན་བཤད་པ་མ་གཏོགས་སོ་སྐྱེ་ཚོགས་ལམ་་་་
པའི་ཡེ་ཤེས་ཡོད་པར་སུས་ཀྱང་གང་དུ་ཡང་མ་བཤད་པའི་ཕྱིར། མ་གྲུབ་ན།
དེར་ཐལ། སྐབས་འདིའི་མདོ་དང་རྩ་འགྲེལ་ཀུན་གྱི་སྐབས་སུ་རང་རྒྱལ་དགྲ་
བཅོམ་པས་ཉན་ཐོས་ལས་ལམ་བགྲོད་ཚུལ་དང་ཆོས་སྟོན་ཚུལ་གྱི་སྒོ་ནས་ཁྱད་་་་
པར་དུ་འཕགས་པར་བཤད་པ་ནི་རིམ་བཞིན་ཁྱད་ཆོས་ཟབ་པ་གཉིས་ཀྱི་སྒོ་ནས་
ཡིན་པ་བསྙོན་དུ་མེད་ལ། ཁྱད་པར་དུ་ཟབ་པ་ཕྱི་མའི་རྒྱུ་མཚན་དུ་སྒྲར་བརྗོད་
པ་མེད་པའི་ཆོས་བསྟན་པས་གདུལ་བྱ་དགེ་བ་བཅུ་དང་བདག་མེད་རྟོགས་པ་ལ་



་་
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 565.
སོགས་པ་ལ་འཇུག་པར་བྱེད་པ་འགོད་པ་དང༌། དེའི་རྒྱུར་གཟུང་རྟོག་སྟེ་ཤེས་
སྒྲིབ་རགས་པ་སྤངས་པའི་ཡེ་ཤེས་རང་གིས་ཐོབ་པ་དང་གཟུང་མེད་རྟོགས་པ་་་་
ཚོགས་བསགས་པ་སྨོན་ལམ་ལ་སོགས་པ་རྣམས་གསུངས་པས་ཤེས་སྒྲིབ་རགས་་་་
པ་སྤངས་པ་སོ་སྐྱེ་ལ་ཇི་ལྟར་འགྲིག །
དེ་ཡང་རྒྱན་སྣང་ལས། ཉན་ཐོས་རྣམས་ནི་ཚིག་ཏུ་སྨྲ་བ་དང་བཅས་པའི་
ཆོས་སྟོན་པས་གཞན་དག་དགེ་བ་ལ་འཇུག་པར་བྱེད་པས་ཉན་པ་པོ་རྣམས་ཀྱིས་
བརྗོད་པའི་སྒྲས་པའི་སྒོ་ནས་འཆད་པ་པོའི་རྩལ་རྟོགས་པར་བྱེད་པ་ཡིན་ན་རང་
སངས་རྒྱས་རྣམས་ནི་ཤེས་བྱའི་སྒྲིབ་པའི་ཕྱོགས་གཅིག་གཟུང་བའི་རྣམ་པར་་་་་
རྟོག་པ་སྤངས་པས་རང་གིས་ཐོབ་པའི་ཡེ་ཤེས་ལ་སོགས་པའི་མཐུས་སྒྲར་བརྗོད་་་
པ་མེད་པར་ཆོས་སྟོན་པས་གཞན་དག་དགེ་བཅུ་ལ་སོགས་པ་ལ་འཇུག་པར་བྱེད་
དོ། །དེའི་ཕྱིར་དེ་དག་གི་ཡེ་ཤེས་གཞན་གྱིས་མི་རྟོགས་པ་ཉིད་ཀྱིས་ཟབ་པས་
ཁྱད་ཞུགས་པ་གཉིས་པ་ཡིན་ནོ། །ཞེས་དང་། གསེར་ཕྲེང་ལས་ཀྱང་། ཉན་ཐོས་
ལས་རང་རྒྱལ་ཁྱད་ཞུགས་པ་ཉིད་གཉིས་པ་ཡིན་ནོ། །གང་ན། རང་རྒྱལ་དེ་དག་
གི་ཡེ་ཤེས་གདུལ་བྱ་གཞན་གྱིས་སྒྲ་ལས་མི་རྟོགས་ཤིང་སྒྲ་མེད་ལས་རྟོགས་པའི་་་་
ཟབ་པ་ཉིད་ནིའོ། །རྒྱུ་མཚན་ནི། སྒྲར་བརྗོད་པ་མེད་པའི་ཆོས་སྟོན་པས་གདུལ་
བྱ་གཞན་དག་མངོན་མཐོའི་ལམ་དགེ་བ་བཅུ་དང་སོགས་པས་ངེས་ལེགས་ཀྱི་་་་་
ལམ་བདག་མེད་རྟོགས་པ་ལ་འཇུག་པར་བྱེད་དེ་དེའི་ཕྱིར་རོ། །དེའི་རྒྱུད་གང་
ན། རང་རྒྱལ་དེ་དག་གིས་རང་གིས་ཐོབ་པའི་ཡེ་ཤེས་གཟུང་རྟོག་སྤངས་པས་
གཟུང་མེད་རྟོགས་པ་དང་སོགས་པས་དེའི་རྒྱུ་ཚོགས་བསགས་ཤིང་སྨོན་ལམ་་་
བཏབ་པའི་མཐུས་སོ། །ཞེས་གསུངས་པའི་ཕྱིར། ཡང་དེར་ཐལ། སྐབས་འདིའི་
མདོར་ཟབ་པ་བས་ཀྱང་ཤིན་ཏུ་ཟབ་པ་ཕྲ་བ་བས་ཀྱང་ཤིན་ཏུ་ཕྲ་བ་ཞེས་པའི་་་་
ཟབ་པ་ཕྱི་མ་དང་ཕྲ་བ་ཕྱི་མ་གཉིས་ནི་ཟབ་པ་གཉིས་ཀྱི་མིང་གི་རྣམ་གྲངས་ཡིན་



· 566 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་རྒྱན་སྣང་སོགས་ཀྱིས་ཤེས་ལ་དེ་གཉིས་ཤེས་སྒྲིབ་རགས་པ་སྤངས་པའི་རང་་་་
རྒྱལ་གྱི་ཡེ་ཤེས་ལ་བཤད་པའི་ཕྱིར། རྒྱན་སྣང་ལས། ཕྲ་བ་ཞེས་བྱ་བ་ནི་ཉོན་
མོངས་པའི་སྒྲིབ་པ་སྤངས་པའི་འབྲས་བུ་ཉིད་ཀྱིས་ན་ཉན་ཐོས་ཀྱི་ཤེས་པའོ། །
དེ་ལས་ཀྱང་ཤེས་བྱའི་སྒྲིབ་པའི་ཕྱོགས་གཅིག་བཟུང་བའི་རྣམ་པར་རྟོགས་པ་་་་་
སྤངས་པས་རང་སངས་རྒྱས་ཀྱི་ཡེ་ཤེས་ནི་ཆེས་ཕྲ་བའོ། །ཞེས་དང་། གསེར་ཕྲེང་
ལས་ཀྱང་། ཕྲ་བ་ནི་ཉོན་སྒྲིབ་ཙམ་སྤུངས་པའི་འབྲས་བུ་ཉིད་ཀྱིས་ན་ཉན་ཐོས་
ཀྱི་ཤེས་པའོ། །དེ་བས་ཕྲ་བ་ནི། ཤེས་སྒྲིབ་གཟུང་རྟོག་སྤངས་པས་ལྷག་པའི་རང་
རྒྱལ་གྱིས་ཡེ་ཤེས་སོ། །ཞེས་གསུངས་པའི་ཕྱིར། ཞེས་རྒྱས་པར་བཀག་པས་
དཔྱད་པར་འཚལ།
ཡང་སྐབས་འདིར་ཁ་ཅིག རང་རྒྱལ་དགྲ་བཅོམ་དེ་དག་གི་རྟོགས་པ་ཡིན་
ཚད་མ་བརྗོད་པ་ཟབ་པ་མ་ཡིན་གྱི་རང་རྒྱལ་དེ་དག་གི་བདག་མེད་རྟོགས་པའི་་་
རྟོགས་པ་ལྟ་བུ་ཟབ་པར་འཇོག་པ་ཡིན་ཏེ། རྣམ་བཤད་ལས། བདག་མེད་ཀྱི་
རྟོགས་པ་དང་ལྡན་པར་རྟོགས་མི་ནུས་པའི་ཕྱིར། ཞེས་དམིགས་ཀྱིས་བཀར་
བའི་རྒྱུ་མཚན་ཡོད་པའི་ཕྱིར། དེའི་ཕྱིར་རང་རྒྱལ་དགྲ་བཅོམ་པའི་ཟབ་པ་
བདག་མེད་རྟོགས་པའི་ཡེ་ཤེས་ལྟ་བུ་དེ་གདུལ་བྱ་རྣམས་ཀྱིས་རྟོགས་མི་ནུས་པའི་
ཕྱིར་ཟེར་བ་ལ། ཁ་ཅིག་གིས། དེ་ནི་མི་འཐད་དེ། རང་རྒྱལ་དགྲ་བཅོམ་པའི་
ཟབ་པ་བདག་མེད་རྟོགས་པའི་ཡེ་ཤེས་ལྟ་བུ་ཡང་གདུལ་བྱ་རྣམས་ཀྱིས་དགྲ་་་་་་
བཅོམ་པ་དེ་དག་གི་འབྲས་རྟགས་ལས་རྟོགས་པ་མེད་ཀྱང་གདུལ་བྱ་དེ་དག་གིས་
རྟོགས་པ་ཡོད་པར་ཐལ། གསེར་ཕྲེང་ལས། གང་ན། རང་རྒྱལ་དེ་དག་གི་ཡེ་
ཤེས་གདུལ་བྱ་གཞན་གྱིས་སྒྲ་ལས་མི་རྟོགས་ཤིང་སྒྲ་མེད་པས་རྟོགས་པའི་ཟབ་པ་
ཉིད་ནིའོ། །ཞེས་དང་། རྟོགས་དཀའི་སྣང་བ་ལས་ཀྱང་། ངག་གིས་ཆོས་བསྟན་
པས་ཤེས་པའི་རྩལ་རྟོགས་ན་ལུས་ཀྱིས་བསྟན་པས་ཀྱང་རྟོགས་པའི་ཕྱིར་རོ། །



1
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
1:|: : 567 .
ཞེས་གསུངས་པའི་ཕྱིར། ཡང་རང་སངས་རྒྱས་དེ་དག་གིས་སྒྲ་མེད་པར་ཆོས་
སྟོན་པ་ལས་དགྲ་བཅོམ་པ་དེའི་ཟབ་པའི་ཡེ་ཤེས་དེ་དག་དེའི་གདུལ་བྱ་རྣམས་་་་
ཀྱིས་རྟོགས་པ་ཡོད་པར་ཐལ། དེའི་གདུལ་བྱ་གང་ཞིག་གིས་དོན་གང་ལ་རྣམ་པ་
ཇི་ལྟར་མཉན་པར་འདོད་པའམ་ཤེས་པར་འདོད་པ་ལ། རང་སངས་རྒྱས་དེའི་
ཡེ་ཤེས་དང་སྨོན་ལམ་ལ་སོགས་པའི་མཐུས་གདུལ་བྱ་དེའི་ཡིད་ཀྱི་ཤེས་པ་ལ་ཇི་་་
ལྟར་མཉན་འདོད་ཀྱི་དོན་དེ་དེ་ཁོ་ན་ལྟར་སྣང་བའམ་ཤེས་པར་འགྱུར་བ་ཡིན་་་་
པ་རྩ་འགྲེལ་ཀུན་གྱི་དགོངས་པ་གང་ཞིག དེའི་གདུལ་བྱ་འགའ་ཞིག་གི་ཤེས་པ་
ལ་རང་སངས་རྒྱས་དེའི་རྟོགས་པ་ཟབ་པ་མཉན་པར་འདོད་པའམ་ཤེས་པར་་་་་
འདོད་པ་ཡོད་ན། དེའི་ཤེས་པ་ལ་ཡང་རང་སངས་རྒྱས་དེའི་རྟོགས་པ་ཟབ་པ་
ཇི་བཞིན་དུ་འཆར་བ་ཡོད་པའི་ཕྱིར། རྟགས་དང་བོ་གྲུབ་སྟེ། རྩ་བར། གང་
གང་དོན་ནི་གང་གང་ལ། །ཇི་ལྟ་ཇི་ལྟར་ཉན་འདོད་པ། །དེ་དེ་ལ་དོན་དེ་དང་
དེ། །སྒྲ་མེད་ཀྱང་དེ་དེ་ལྟར་སྣང་། །ཞེས་དང་། རྒྱན་སྣང་ལས། དེས་ན་དེ་
རྣམས་ཀྱང་རང་གི་བྱང་ཆུབ་རྟོགས་པའི་གནས་སྐབས་ན་སྔོན་གྱི་སྨོན་ལམ་ལ་་་་
སོགས་པའི་མཐུས་དོན་གང་ལ་རྣམ་པ་གང་ལྟར་གང་གིས་ཉན་པར་འདོད་པ་་་་
དེའི་རྣམ་པར་ཤེས་པ་ལ་རྣམ་པ་དེ་ཉིད་ཀྱིས་སྒྲ་མེད་པར་ཡང་དོན་དེ་སྣང་བར་་
འགྱུར་བས་སྒྲ་མེད་པར་ཆོས་སྟོན་པ་ཞེས་བྱའོ། །མདོ་སྡེ་གཞན་དག་ལས་ཀྱང་
རང་སངས་རྒྱས་རྣམས་ལུས་ཀྱིས་ཆོས་སྟོན་པ་དང་། དེ་བཞིན་དུ་བརྒྱ་བྱིན་ལ་
ཡང་ཡིད་ཀྱིས་ཚིགས་སུ་བཅད་པས་ལན་བཏབ་པ་ཞེས་བྱ་བ་ལ་སོགས་པ་་་་་་་་
གསུངས་པ་བཞིན་ནོ། །ཞེས་དང་། གསེར་ཕྲེང་ལས་ཀྱང་དེ་བཞིན་དུ་གསུངས་
ལ། བུ་རིན་པོ་ཆེས་ཀྱང་ཤིན་ཏུ་གསལ་བར་གསུངས་ཏེ། ལུང་གི་སྙེ་མ་ལས། རྩ་
བ་ལ་སྣང་ཞེས་དྲང་ངོ༌། །གང་ལ་ན། བདེན་པ་བཞི་ལ་དམིགས་ནས་རྣམ་པར་
མི་རྟག་ལ་སོགས་བཅུ་དྲུག དགེ་སྡིག་ལ་དམིགས་ནས་རྣམ་པ་བླང་དོར། རྟེན་



:568 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འབྲེལ་ལ་དམིགས་ནས་རྣམ་པ་ལུགས་འབྱུང་ལུགས་ལྡོག་རྟོགས་པར་དོན་གཉེར་
གྱི་སློབ་མ་གསུམ་པོ་གང་དང་གང་དམིགས་ཡུལ་གྱི་དོན་ནི་གསུམ་པོ་གང་དང་་་་
གང་ལ་རྣམ་པ་གསུམ་ཇི་ལྟ་ཇི་ལྟར་ཉན་ཅིང་རྟོགས་པར་འདོད་པའི་སློབ་མ་་་་་
གསུམ་པོ་དེ་དང་དེ་ལའོ། །གང་ན་དམིགས་ཡུལ་གསུམ་པོའི་དོན་དེ་དང་དེའོ། །
ཇི་ལྟར་ན་ངག་གི་སྒྲ་མེད་ཅིང་ལུས་ལ་བརྟེན་ནས་ཇི་ལྟར་རྟོགས་པར་འདོད་པ་
དེ་དང་དེ་ལྟར་རོ། །ཞེས་གསུངས་པའི་ཕྱིར། རྟགས་གཉིས་པ་དང་བོའི་སྒྲུབ་
བྱེད་ཀྱིས་འགྲུབ་པའི་ཕྱིར། ཞེས་ཟེར་བས་བརྟག་གོ །
ཡང་ཁ་ཅིག རང་སངས་རྒྱས་དེ་དག་གིས་སྒྲ་མེད་པར་ཆོས་སྟོན་པའི་ཚེ་
མི་རྟག་སོགས་བཅུ་དྲུག་སྟོན་པ་ཡོད་པར་ཐལ། སྔར་གྱི་རྩ་འགྲེལ་དེའི་ཕྱིར་
དང༌། འགྲེལ་བ་འགྲེལ་ཆུང་གཉིས་ཀ་ལས། སྒྲར་བརྗོད་པ་མེད་པའི་ཆོས་སྟོན་
པས་གཞན་དག་དགེ་བ་བཅུ་ལ་སོགས་པ་ལ་འཇུག་པར་བྱེད་དེ། །ཞེས་དང་།
གསེར་ཕྲེང་ལས། སྒྲར་བརྗོད་པ་མེད་པའི་ཆོས་སྟོན་པས་གདུལ་བྱ་གཞན་དག་
མངོན་མཐོའི་ལམ་དགེ་བཅུ་དང་སོགས་པས་ངེས་ལེགས་ཀྱི་ལམ་བདག་མེད་་་་་
རྟོགས་པ་ལ་འཇུག་པར་བྱེད་དེ་དེའི་ཕྱིར་རོ། །ཞེས་གསུངས་པའི་ཕྱིར། འདོད་
ན། དེས་ཆོས་ཐམས་ཅད་བདག་མེད་དུ་སྟོན་པ་ཡང་ཡོད་པར་ཐལ། འདོད་
པའི་ཕྱིར། འདོད་ན། དེས་སྒྲ་མེད་པར་ལུས་ཀྱིས་རྫུ་འཕྲུལ་བསྟན་པས་གདུལ་
བྱས་བདག་མེད་རྟོགས་ནུས་པར་ཐལ། འདོད་པའི་ཕྱིར་འདོད་མི་ནུས་ཏེ། ཡིག་
ཆར། ངག་གིས་ཆོས་སྟོན་པ་དང་ལུས་ཀྱིས་ཆོས་སྟོན་པ་ལ་གདུལ་བྱས་གོ་ཚུལ་
ཁྱད་པར་མེད་ཟེར་ན། དེ་མི་འཐད་པར་ཐལ། ལུས་ཀྱིས་རྫུ་འཕྲུལ་བསྟན་པས་
གདུལ་བྱས་རྫུ་འཕྲུལ་རྟོགས་ནུས་ཀྱང་བདག་མེད་རྟོགས་མི་ནུས། ངག་གི་
འབྲས་རྟགས་ལས་རྟོགས་ནུས་པའི་ཕྱིར། ཞེས་གསུངས་པའི་ཕྱིར་ཟེར་བས་
དཔྱད་པར་བྱའོ། །ད་དུང་སྒྲ་མེད་ལུས་ཀྱི་རྣམ་འགྱུར་གྱིས་བསྟན་པའི་གདམས་



ཀ
-༣-
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 569 .
ངག་འདི་གདམས་ངག་ཡིན་ནམ་མིན། ཡིན་ན་རྗོད་བྱེད་རྣམ་དག་ཡིན་པར་
ཐལ། གདམས་ངག་ཡིན་པའི་ཕྱིར། མིན་ན་དེས་གོ་བ་བསྐྱེད་པ་ལ་བརྟེན་ནས་
གདུལ་བྱས་ཐར་བ་ཐོབ་པ་ཡོད་མེད་སོགས་དང་། །གདམས་ངག་ཡིན་ན་རྣ་
ཤེས་ཀྱིས་མཉན་བྱ་ཡིན་པས་ཁྱབ་བམ་མ་ཁྱབ་སོགས་ཀྱི་སྟེང་ནས་དཔྱད་དགོས་་
དྲི་བ། ཐེག་ཆེན་མཐོང་ལམ་གྱི་མཚན་ཉིད་གང་། །
ལན། སྲིད་ཞིའི་མཐའ་གཉིས་འགོག་པའི་བདེན་པ་མངོན་རྟོགས་དེ།
ཐེག་ཆེན་མཐོང་ལམ་གྱི་མཚན་ཉིད། དབྱེ་ན། མཉམ་བཞག་ཡེ་ཤེས་དང་རྗེས་
ཐོབ་ཡེ་ཤེས་གཉིས། རྟོགས་རིགས་ཀྱི་ཕྱེ་ན་རང་ཡིན་པའི་ཉན་ཐོས་ཀྱི་ལམ་ཤེས་
པའི་མཐོང་ལམ། རང་རྒྱལ་གྱི་ལམ་ཤེས་པའི་མཐོང་ལམ། ཐེག་ཆེན་གྱི་ལམ་
ཤེས་པའི་མཐོང་ལམ་གསུམ་དང་། འདའ་བྱེད་ཀྱི་མཐོང་ལམ་དང་འདའ་བྱའི་
མཐོང་ལམ་གཉིས་ཡོད། དམིགས་པ་དང་ལྡོག་པས་ཕྱེ་ན་བཟོད་པ་བརྒྱད་དང་
ཤེས་པ་བརྒྱད་དེ་བཅུ་དྲུག་ཡོད་དོ། ། དེ་
ཡིག་ཆར། ཐེག་ཆེན་མཐོང་ལམ་གྱི་མཚན་ཉིད། རང་རྒྱལ་གྱིས་སྟོང་ཉིད་
མངོན་སུམ་དུ་གསར་དུ་རྟོགས་པའི་ཐེག་ཆེན་ཡེ་ཤེས་ཀྱིས་ཟིན་པའི་ཐེག་ཆེན་གྱི་
བདེན་པ་མངོན་རྟོགས་དེ་བཞག་པ་ལ། ཁ་ཅིག་གིས། རི་བོང་རྭ་ཆོས་ཅན།
མཚན་ཉིད་དེ་ཡོད་པར་ཐལ། མཚོན་བྱ་དེ་ཡོད་པའི་ཕྱིར་དང༌། གཞན་ཡང་།
ཐེག་ཆེན་མཐོང་ལམ་རྣམ་གྲོལ་ལམ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་མི་ནུས་ཏེ། ཁྱོད་ཐོབ་མ་ཐག་པའི་གང་ཟག་གི་རྒྱུད་ལ་སྟོང་
ཉིད་མངོན་སུམ་དུ་གསར་དུ་རྟོགས་པའི་ལམ་མེད་པའི་ཕྱིར་ཟེར། ཡང་ཁ་ཅིག་
གིས་མ་ཁྱབ་སྟེ། རྣམ་གྲོལ་ལམ་དེ་བར་ཆད་མེད་ལམ་གྱིས་ཟིན་པར་ཁས་བླངས་
དགོས་པའི་ཕྱིར་ཏེ། ཟིན་བྱེད་དེས་ཟིན་བ་ཟིན་པ་ལ་ཟིན་བྱ་ཟིན་བྱེད་ལྷན་



. 570. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅིག་ཏུ་ཡོད་མི་དགོས་པའི་ཕྱིར་ཏེ། ཡིག་ཆར། དེ་ལྟར་ཟིན་བྱ་ཟིན་བྱེད་གཉིས་
གང་རུང་ཞིག་དངོས་སུ་མེད་ཀྱང་དངོས་སུ་ཟིན་པར་ཡོད་དེ། བྱ་བ་གཉིས་
དངོས་སུ་ཚོགས་པས་དངོས་སུ་ཟིན་པའི་ཕྱིར་ཏེ། ཞེས་གསུངས་པའི་ཕྱིར། དེས་
ན་རང་རྒྱུད་ལྡན་གྱི་གང་ཟག་དང་རྒྱུད་གཅིག་པའི་གང་ཟག་གི་རྒྱུད་ཀྱི་སྟོང་་་་་་
ཉིད་མངོན་སུམ་དུ་གསར་དུ་རྟོགས་པའི་ཡེ་ཤེས་ཀྱིས་ཟིན་པ་ལ་དགོངས་པའི་་་་
ཕྱིར་ཟེར་བ་ལ། ཁོ་ན་རེ། དེ་ལྟར་ནའང་མི་འཐད་དེ་བདེན་འཛིན་མངོན་གྱུར་
རྒྱུད་ལྡན་གྱི་བྱང་སེམས་མཐོང་ལམ་པའི་རྒྱུད་ཀྱི་སེམས་བསྐྱེད་དེ་དེས་ཟིན་པ་མ་
ཡིན་པའི་ཕྱིར་ཏེ། ཡིག་ཆར། བདེན་འཛིན་མངོན་གྱུར་དུ་རྒྱུད་ལ་ལྡན་པའི་
བྱང་སེམས་མཐོང་ལམ་རྗེས་ཐོབ་པའི་རྒྱུད་ཀྱི་སེམས་བསྐྱེད་ཆོས་ཅན། ཕྱིན་
དྲུག་གི་བྱ་བས་དངོས་སུ་ཟིན་པར་ཐལ། འཇུག་སེམས་ཡིན་པའི་ཕྱིར། ནས།
འདོད་མི་ནུས་ཏེ། ཟིན་བྱ་ཟིན་བྱེད་གཉིས་གང་ཡང་མངོན་གྱུར་དུ་མེད་པའི་
དུས་ཀྱི་སེམས་བསྐྱེད་ཡིན་པའི་ཕྱིར། ཞེས་གསུངས་པའི་ཕྱིར་ཟེར་ན་བརྟག། །
དྲི་བ། མཐོང་ལམ་གྱི་རྟེན་གང༌། །
ལན། དེ་ལ་ལུས་རྟེན་དང་སེམས་རྟེན་གཉིས་ལས། དང་བོ་ནི། སྒྲ་མི་
སྙན་དང་ཟ་མ་མ་ནིང་མ་གཏོགས་པའི་མི་དང་། འདོད་ལྷའི་རྟེན་ལ་སྐྱེ་ཡི་གོང་
མའི་རྟེན་དེ་སྐྱེ་སླ་བའི་རྟེན་མ་ཡིན་ཡང་། དེ་ལ་སྐྱེ་བར་འདོད་དགོས་སམ་སྙམ་
མོ། །
གཉིས་པ་ནི། ཡིག་ཆའི་གསུངས་ཚུལ་ལྟར་ན། བསམ་གཏན་ས་དྲུག་གང་
རུང་ལ་བརྟེན་པ་ཡིན་ཏེ། བསམ་གཏན་དང་པོའི་ཉེར་བསྡོགས་དང་དངོས་
གཞི་ཙམ་ཁྱད་གཉིས་དང་བསམ་གཏན་ཕྱི་མ་གསུམ་དང་དྲུག་པོ་གང་རུང་ལ་་་་
བརྟེན་པར་འདོད་པའི་ཕྱིར་རོ། །
སྐབས་འདིར་ཁ་ཅིག ཁམས་གོང་མའི་རྟེན་ལ་ཐེག་ཆེན་མཐོང་ལམ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 571 .
གསར་དུ་སྐྱེ་བ་མེད་དེ། ཁམས་གོང་མའི་རྟེན་ལ་འཕགས་ལམ་སྐྱེ་བ་མེད་པའི་
ཕྱིར། དེར་ཐལ། ལམ་རིམ་ཆེན་མོ་ལས། ཁམས་གོང་མའི་རྟེན་ལ་དང་བོར་
འཕགས་ལམ་ཐོབ་པ་མི་སྲིད་ཅིང་། ཞེས་དང་། གསེར་ཕྲེང་ལས། དང་བོ་ལ་
གཉིས། ལུས་རྟེན་དང་སེམས་རྟེན་ནོ། །དང་བོ་ནི་སྒྲ་མི་སྙན་པ་མ་གཏོགས་པའི་
མི་དང་འདོད་ལྷའི་རྟེན་ལ་སྐྱེ་སྟེ། ངན་སོང་དང་སྒྲ་མི་སྙན་པ་རྣམས་ནི་རྣམ་
སྨིན་གྱི་སྒྲིབ་པ་ཅན་ཡིན་ལ་ཁམས་གོང་མ་རྣམས་ལ་སྐྱོ་བ་མེད་ཅིང་མི་སྐྱོ་བར་་་་་
ཡང་དང་བོར་བདེན་པ་རྟོགས་པར་བྱེད་མི་ནུས་པའི་ཕྱིར་ཏེ། ཞེས་དང་རྣམ་
བཤད་སྙིང་བོའི་རྒྱན་ལས། དང་བོ་ལ་ལུས་ཀྱི་རྟེན་ནི། སྒྲ་མི་སྙན་པ་དང་། ཟ་
མ་དང་མ་ནིང་མ་གཏོགས་པའི་མི་དང༌། འདོད་ལྷའི་རྟེན་ལ་སྐྱེའོ། །གོང་མའི་
རྟེན་ལ་མ་ཡིན་ཏེ། ཁམས་གསུམ་ལ་སྐྱོ་བ་ཤས་ཆུང་བའི་ཕྱིར་རོ། །ཞེས་དང་།
རྟོགས་དཀའི་སྣང་བ་ལས། གསར་དུ་སྐྱེ་བའི་ལུས་རྟེན་ནི། གླིང་གསུམ་གྱི་སྐྱེ་བ་
དང་བུད་མེད་འདོད་ལྷ་དང་བཅས་པ་ཁོ་ནའི་རྟེན་ལ་སྐྱེ་ཡི་ཁམས་གོང་གི་རྟེན་་་
ལ་མི་སྐྱེ་སྟེ། དེ་དག་གི་སོ་སྐྱེ་རྣམས་སྐྱོ་བ་ཤས་ཆུང་བའི་ཕྱིར། ཞེས་གསུངས་
པའི་ཕྱིར། ཁྱབ་སྟེ། ཁམས་གོང་མའི་རྟེན་ལ་མཐོང་ལམ་སྐྱེ་བ་ཡོད་པར་རྗེ་ཡབ་
སྲས་ཀྱི་ཡིག་ཆ་གང་ནས་ཀྱང་མ་གསུངས་པའི་ཕྱིར་ཟེར་། ཡང་ཁ་ཅིག ཁམས་
གོང་མའི་རྟེན་ལ་ཐེག་ཆེན་མཐོང་ལམ་གསར་སྐྱེ་ཡོད་པར་ཐལ། ཡིག་ཆར།
དང་བོ་ནི་སྒྲ་མི་སྙན་དང་ཟ་མ་མ་ནིང་མ་གཏོགས་པའི་མི་དང་འདོད་ལྷའི་རྟེན་
ལ་སྐྱེ་ཡི། གོང་མའི་རྟེན་ལ་སྐྱེ་མི་སྲིད་པར་མཛོད་ལས་བཤད་ཀྱང་སྐྱེ་སླ་བའི་
རྟེན་མ་ཡིན་ཏེ། སྐྱོ་བ་ཆུང་བའི་ཕྱིར། མཛོད་ལས། གོང་ན་མཐོང་ལམ་མེད། །
མི་སྐྱོ། ཞེས་དང་། བསྡུ་བ་ལས་ཀྱང་། ཁམས་གོང་མར་སྐྱེས་པས་ཀྱང་། དང་
བོར་བདེན་པ་རྣམས་མངོན་པར་མི་རྟོགས་ཏེ། འདི་ལྟར་དེ་དག་གི་སྐྱོ་བར་
འགྱུར་བ་དཀའ་བ་ཡིན་པས། ཞེས་དང་། ཁ་ཅིག་ན་རེ། ཐེག་ཆེན་གྱི་མཐོང་



.572 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལམ་སྐྱེ་བའི་ལུས་རྟེན་ལ་ཁམས་གོང་མའི་ལྷ་མེད་ཟེར་ན། དེ་མི་འཐད་པར་
ཐལ། ། དེ་ལ་སྐྱེ་སླ་བ་མེད་ཀྱང་སྐྱེ་བ་ཡོད་པར་ཀུན་བཏུས་སུ་མདོ་དྲངས་ནས་
བཤད་པའི་ཕྱིར། ལྷའི་བུ་བློ་གྲོས་རབ་གནོན་གྱིས་ཞུས་པའི་མདོ་ལས། འདོད་
པ་དང་། གཟུགས་ན་སྤྱོད་པའི་ལྷའི་བུ་བྱེ་བ་ཕྲག་བརྒྱས་ཆོས་རྣམས་ལ་ཆོས་ཀྱི་
མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་ཐོབ་པོ། །ཞེས་གསུངས་
པའི་ཕྱིར་ཟེར་བས་བརྟག །
ཡང་ཁ་ཅིག ཡིག་ཆར་རོང་ཊིཀ་པའི་རྗེས་སུ་འབྲངས་ནས། གཟུགས་ཀྱི་
ལྷའི་རྟེན་ལ་མཐོང་ལམ་སྐྱེ་བ་ཡོད་པར་བློ་གྲོས་རབ་གནོན་གྱིས་ཞུས་པ་དྲངས་་་
ནས་སྒྲུབ་པ་ནི་མི་རིགས་ཏེ། རོང་ཊཱི ཀ་ཏུ་ཟ་མ་ཏོག་བཀོད་པ་དང༌། བློ་གྲོས་
རབ་གནོན་གྱི་མདོ་དྲངས་ནས་ངན་སོང་དང་ཁམས་གོང་མར་མཐོང་ལམ་སྐྱེ་་་་་
བར་བཤད་པ་ཡང་རྗེའི་གསུངས་ལ་ཟུར་ཟ་བ་ཡིན་ལ། འདི་འཐད་ན་རོང་ཊིཀ་
དུ་བཀག་པ་རྗེ་ལ་འཇུག་པར་ཐལ་བ་ལྡོག་ཏུ་མེད་པའི་ཕྱིར། དེར་མ་ཟད་
འཕགས་པ་ཐོགས་མེད་དང་རྗེ་ཡབ་སྲས་རྣམས་ཀྱིས་མདོ་དེ་མ་གཟིགས་པར་་་་་
ཐལ་པར་འགྱུར་ཏེ། རྗེ་སོགས་དེ་རྣམས་ཀྱིས་ཁམས་གོང་མའི་རྟེན་ལ་མཐོང་
ལམ་སྐྱེ་བ་མེད་པར་གསུངས་ལ། དེ་ལྟར་ན་མདོ་དེར་ཡོད་པར་གསུངས་པ་སྒྲ་
ཇི་བཞིན་པ་མ་ཡིན་པའི་ཕྱིར་རོ། །ཡང་ཡིག་ཆར་ཀུན་བཏུས་སུ་མདོ་དྲངས་
ནས་གསུངས་ཞེས་པའང་མི་རིགས་ཏེ། དེར་ཆོས་ཀྱི་མིག་རྡུལ་མེད་པ་མཐོང་
ལམ་ལ་སྦྱར་ནས་གསུངས་ཡོད་མོད། མདོ་དྲངས་མེད་པ་མངོན་སུམ་གྱིས་སྒྲུབ་
པའི་ཕྱིར་རོ། །དེས་ན་མདོ་དེའི་དགོངས་པ་ལེན་དགོས་ཀྱི་ཚིག་ཟིན་ལྟར་མི་
རུང་བའི་ཕྱིར། ཞེས་སོགས་ཟེར་བ་རྣམས་ལ་དཔྱད་གཞི་ཆེའོ། །
ཡང་ཁ་ཅིག་ན་རེ། ཐེག་ཆེན་མཐོང་ལམ་གསར་དུ་ཐོབ་པའི་སེམས་རྟེན་
ལ་བསམ་གཏན་གྱི་ཉེར་བསྡོགས་ཡོད་པར་ཐལ། དེ་ལ་བསམ་གཏན་ས་དྲུག་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
-573.
ཡོད་པའི་ཕྱིར་ཏེ། གསེར་ཕྲེང་ལས། གཉིས་པ་ནི། བསམ་གཏན་ས་དྲུག་གང་
རུང་ལ་བརྟེན་ཏེ། བསྡུ་བར། བདེན་པ་མངོན་པར་རྟོགས་པ་ནི། བསམ་གཏན་
རྣམས་ཁོ་ན་དང༌། བསམ་གཏན་དང་བོའི་ཉེར་བསྡོགས་མི་ལྕོགས་མེད་པ་ལ་
བརྟེན་ནས་ཀྱང་མངོན་པར་རྟོགས་པར་འགྱུར་གྱི་གཟུགས་མེད་པའི་སྙོམས་པར་
འཇུག་པ་རྣམས་ལས་ནི་མ་ཡིན་ཏེ། དེ་ལྟར་གཟུགས་མེད་པའི་སྙོམས་པར་
འཇུག་པའི་ལམ་ནི་ཞི་གནས་ཤས་ཆེ་བ་ཡིན་ལ། ལྷག་མཐོང་ཤས་ཆུང་བ་ཡིན་
པས། ལྷག་མཐོང་ཆུང་བའི་ལམ་གྱིས་ནི་བདེན་པ་མངོན་པར་རྟོགས་པར་མི་
ནུས་པའི་ཕྱིར་རོ། །ཡིག་ཆ་ལས་ཀྱང་གསེར་ཕྲེང་དྲངས་ནས་བསམ་གཏན་ས་
དྲུག་ལ་བརྟེན་པར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ།
ཐེག་ཆེན་མཐོང་ལམ་གྱི་སེམས་རྟེན་དེ་ལ་བསམ་གཏན་ས་དགུ་ཡོད་པའི་ཕྱིར་ཏེ།
རྟོགས་དཀའི་སྣང་བ་ལས། ཉན་རང་གི་མཐོང་ལམ་བསམ་གཏན་ས་དྲུག་ཁོ་ན་
ལ་བརྟེན་ཅིང་། ནས། འོན་ཀྱང་བྱང་སེམས་ནི་ཐབས་མཁས་ཐེག་ཆེན་མཐོང་
ལམ་ས་དགུ་བོ་གང་ཡང་རུང་བའི་ངོ་བོར་སྐྱེད་ནུས་པ་ཡིན་ཏེ། ཞེས་སོགས་
གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་གཉིས་ཀ་མི་འཐད་པར་
ཐལ། ཐེག་ཆེན་མཐོང་ལམ་གསར་དུ་ཐོབ་པའི་སེམས་རྟེན་ལ་བསམ་གཏན་གྱི་
དངོས་གཞིས་ཁྱབ་པའི་ཕྱིར་ཏེ་རྣམ་བཤད་སྙིང་བོའི་རྒྱན་ལས། སེམས་ཀྱི་རྟེན་
ནི། བསམ་གཏན་གྱི་དངོས་གཞི་ལ་བརྟེན་ལ། འགྲེལ་ཆེན་དུ་སྒོམ་ལམ་འདོད་
སེམས་དང་སྲིད་རྩེ་ལ་བརྟེན་པར་བཤད་ཀྱང༌། དེས་མཐོང་ལམ་མཚོན་མི་ནུས་
སམ་སྙམ་མོ། །མདོ་སྡེ་ས་བཅུ་བར། ས་གསུམ་པའི་སྐབས་སུ་བསམ་གཏན་དང་
བོའི་མངོན་ཤེས་ཐོབ་པར་བཤད་པ་ནི། ཐུན་མོང་མ་ཡིན་པའི་ཁྱད་པར་མཉམ་
བཞག་གི་སྟོབས་ཀྱིས་ཐོབ་པར་བསྟན་པ་ཡིན་གྱི། ཞི་རགས་ཀྱི་རྣམ་པ་ཅན་གྱི་
བསམ་གཏན་བཞི་བའི་དངོས་གཞི་བྱང་ཆུབ་སེམས་དཔའ་རྣམས་ཀྱིས་སྦྱོར་ལམ་



，574 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གྱི་སྐབས་སུ་ངེས་པར་ཐོབ་ལ། དེ་ཐོབ་པ་ན་ལམ་གང་དཀའ་བ་ལ་བརྟེན་ནས་
འདས་ལམ་སྐྱེད་པ་དགོས་པ་མེད་པའི་ཕྱིར་རོ། །ཞེས་དང་། བསམ་གཟུགས་
ཆེན་མོ་ལས། དེའི་ངོ་བོར་སོང་བ་དང་དེ་ཡིན་པར་གྱུར་བའི་ཚུལ་གྱིས་སེམས་
རྟེན་བྱས་པ་ཡང་ཡོད་དེ། ཐེག་ཆེན་མཐོང་ལམ་བར་ཆད་མེད་ལམ་དེར་རང་གི་
སེམས་རྟེན་དུ་གྱུར་བའི་བསམ་གཏན་གྱི་དངོས་གཞིའི་སྙོམས་འཇུག་གི་ངོ་བོར་་་
གྱུར་བ་དང་ཡིན་པར་གྱུར་བ་དང་སེམས་རྟེན་བྱས་པ་གསུམ་ཀ་ཡིན་པའི་ཕྱིར།
ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། ཐེག་ཆེན་མཐོང་ལམ་གསར་དུ་སྐྱེ་
བའི་སེམས་རྟེན་ལ་ཞི་རགས་ཀྱི་རྣམ་པ་ཅན་གྱི་དངོས་གཞི་ཡོད་པར་ཐལ། རྣམ་
བཤད་སྙིང་བོ་རྒྱན་གྱིས་བཤད་ཚུལ་འཐད་པའི་ཕྱིར། འདོད་ན། ཐེག་ཆེན་
ཏེ་ཞི་རགས་རྣམ་པ་ཅན་གྱི་དངོས་གཞི་དེས་མཐོང་ལམ་མ་ཐོབ་བར་དུ་སྟོང་་་་་་
ཉིད་རྟོགས་པ་ཡོད་ཟེར་ན། སྟོང་ཉིད་མངོན་སུམ་དུ་རྟོགས་ཡོད་དམ་དོན་སྤྱིའི་
ཚུལ་གྱིས་རྟོགས་པ་ཡོད། དང་བོ་ལྟར་ན། རིགས་ངེས་ཐེག་ཆེན་སོ་སྐྱེའི་རྒྱུད་ལ་
སྟོང་ཉིད་མངོན་སུམ་དུ་རྟོགས་པ་ཡོད་པར་ཐལ་ལོ། །གཉིས་པ་ལྟར་ན། སྟོང་
ཉིད་དོན་སྤྱིའི་ཚུལ་གྱིས་གསར་དུ་རྟོགས་པའི་བློ་ལ་རྗེས་དཔག་གིས་མ་ཁྱབ་པར་
ཐལ་ལོ། །དངོས་གཞི་ལ་སྒོམ་བྱུང་གིས་ཁྱབ་པའི་ཕྱིར་ཟེར་བ་སོགས་ལ་དཔྱད་
གཞི་ཆེ་བས་བརྟག་གོ །ཡང་ལ་ལས། ཡིག་ཆར་བསམ་གཏན་ས་དྲུག་ལས་མ་
བཤད་པ་མཐོང་ལམ་བར་ཆད་མེད་ལམ་གྱི་སེམས་རྟེན་ལ་བསམ་གཏན་ས་དྲུག་་
ལས་མེད་པའི་དོན་ཡིན་ཞེས་ཟེར་རོ། །
དྲི་བ། མཐོང་ལམ་སྐྱེ་བའི་སྐད་ཅིག་མའི་གྲངས་ལ་འདོད་ཚུལ་མི་
འདྲ་བ་དུ་མ་ཨེ་ཡོད། །
ལན། ཡོད་དེ། དེ་ལྟར་བདེན་པ་མངོན་རྟོགས་སྐད་ཅིག་མ་གཅིག་ཏུ་



བ།
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
· 575.
འདོད་པ་དང༌། བཞིར་འདོད་པ། བརྒྱད་དུ་འདོད་པ། དགུར་འདོད་པ། བཅུ་
གཉིས་སུ་འདོད་པ། བཅུ་དྲུག་ཏུ་འདོད་པ་རྣམས་དང་། མཐོང་ལམ་གྱི་དབང་
དུ་བྱས་ན་བཅོ་ལྔར་འདོད་པ་དང་སྐབས་འདིའི་འགྲེལ་ཆེན་དུ་བཀོད་པའི་་་་་་་
ལུགས་གསུམ་རྣམས་ཡོད་པའི་ཕྱིར། ཡང་དེར་མ་ཟད་མཐོང་ལམ་སྐད་ཅིག་
གཉིས་སུ་འདོད་པ་དང་། གསུམ་དུ་འདོད་པ་ཡང་ཡོད་པར་ས་ལམ་རྣམ་བཞག་
དང་མཛོད་མཐའ་དཔྱོད་སོགས་ལས་གསུངས་སོ། །འདོད་ཚུལ་དེ་དག་རེ་རེ་
ནས་ནང་ཕན་ཚུན་འགལ་མི་འགལ་དང་། དེ་དག་རེ་རེ་ནས་འདོད་མཁན་ལ་
ཐེག་དམན་གྱི་གྲུབ་མཐའ་སྨྲ་བ་དང༌། ཐེག་ཆེན་གྱི་གྲུབ་མཐའ་སྨྲ་བ་ཡོད་མེད་
སོགས་ཀྱི་སྟེང་ན་དཔྱད་རྒྱུ་མང་མོད་ཡི་གེ་མང་བར་འཇིགས་ནས་མ་བྲིས་པས་་་་
གཞན་ལས་ཤེས་པར་བྱའོ། །
དགུ་འདོད་མཁན་གྱི་སྐབས་སུ། མཆན་འགྲེལ་གསེར་གྱི་སྡེ་མིག་ལས། ཞི་
གནས་ཀྱི་སེམས་ལ་ཤེས་པ་བརྒྱད་འཇོག་ན་གསེར་ཕྲེང་དང་གུང་འགྲིག་གམ་་་་་
སྙམ་མོད། འོན་ཀྱང་ཡིག་ཆར་སེམས་དང་བོ་བརྒྱད་ལ་ཤེས་པ་བརྒྱད་འདྲེན་པ་
ནི་གསེར་ཕྲེང་དང་འགལ་བས་ཡི་གེ་མ་དག་གམ་བཤད་ཚུལ་གཞན་ཞིག་ཡོད་པ་
གང་ཡིན་དཔྱད་དགོས་སོ། །ཞེས་གསུངས་ཀྱང་དོགས་སློང་འགའ་ཞིག་ལས།
བསྡུ་བའི་སྤྲོས་བཅས་སྤྲོས་མེད་ཀྱི་རྣམ་བཞག་གཉིས་ཀྱི་དང་བོའི་སྐབས་ཀྱི་ཆོས་་
ཤེས་ཕྱོགས་མཐུན་སེམས་བཞི་ལ་ཆོས་བཟོད་ཆོས་ཤེས་གཉིས་དང་རྗེས་ཤེས་་་་་
ཕྱོགས་མཐུན་གྱི་སེམས་བཞི་ལ་རྗེས་བཟོད་རྗེས་ཤེས་གཉིས་ཡོད་པར་ཁས་ལེན་་་
དགོས་པ་གང་ཞིག དེ་ལྟར་ཡོད་ན། གསེར་ཕྲེང་དུ་ཚིག་ཟིན་ལ་བཟོད་པ་
བརྒྱད་ལ་མི་བྱུང་བས་ཡིག་ཆར་ཤེས་པ་བརྒྱད་བྱུང་བ་ནི་དེའི་ཁ་སྐོང་ཡིན་པར་་་
འོས་མེད་ཀྱི་རིགས་པས་གྲུབ་པའི་ཕྱིར། གཉིས་པ་སླ། དང་བོ་དེར་ཐལ། སྤྱིར་
ཆོས་ཤེས་ཕྱོགས་མཐུན་དང་རྗེས་ཤེས་ཕྱོགས་རེ་རེ་ལ་ཤེས་བཟོད་གཉིས་གཉིས་་་



• 576 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡོད་པར་མཛོད་ཀྱི་གཞུང་རྣམས་སུ་མང་དུ་བྱུང་ལ། བསྡུ་བའི་དེ་ལ་ཡང་ཤེས་
བཟོད་གཉིས་གཉིས་ཡོད་པར་ཀུན་བཏུས་ཊཱིཀ་ཆེན་ལས་རྒྱས་པར་གསུངས་ཤིང་
ཞི་གནས་ཀྱི་སེམས་ཞེས་པ་ཡང་ཤེས་པ་བརྒྱད་ལ་མི་འཇོག་པར་ཤེས་བཟོད་་་་་་
རྣམས་ཀྱི་མཇུག་ཏུ་སྐྱེ་བར་ཊཱིཀྐ་དེར་གསུངས་པའི་ཕྱིར། ཊཱིཀ་ཆེན་དེ་ཉིད་ལས།
འཕགས་པ་ཐོགས་མེད་ཀྱི་ལུགས་ལ། མཐོང་བའི་ལམ་གྱི་རྣམ་པར་བཞག་པ་
རྣམ་པ་གཉིས་ཏེ། བསྟན་པ་གནས་པ་རྒྱས་པའི་རྣམ་བཞག་སྤྲོས་པ་དང་རྒྱས་པ་
དང་། དོན་དམ་པ་རྣམ་པར་བཞག་པ་སོ་སོའི་རང་རིག་པ་སྤྲོས་པ་མེད་པའོ། །
དང་བོ་ལ་ཡང་བདེན་པ་བཞིའི་དེ་བཞིན་ཉིད་འབའ་ཞིག་ཡུལ་དུ་བྱས་པའི་རྣམ་
བཞག་དང་། དེ་བཞིན་ཉིད་དང་ཡང་དག་པའི་ཡེ་ཤེས་གཉིས་ཀ་ཡུལ་དུ་བྱས་
པའི་རྣམ་བཞག་གཉིས་ལས། དང་བོའི་དབང་དུ་བྱས་ན་རྣམ་པར་གཏན་ལ་
དབབ་པ་བསྡུ་བ་ལས། ཆོས་ཤེས་པའི་ཕྱོགས་དང་མཐུན་པའི་སེམས་བཞི་དང་།
རྗེས་སུ་ཤེས་པའི་ཕྱོགས་དང་མཐུན་པའི་སེམས་བཞི་དང༌། མཇུག་ཏུ་ཞི་གནས་
འབའ་ཞིག་པའི་སེམས་གཅིག་སྟེ་སེམས་རྣམ་དགུས་མཐོང་བའི་ལམ་ཡོངས་སུ་་་་
རྫོགས་པར་འགྱུར་རོ་ཞེས་གསུང་བ་ཡིན་ནོ། །
སེམས་དགུ་བོ་འདི་དག་ཀྱང་མདོར་བསྡུས་ན་ལམ་གཉིས་སུ་འགྱུར་ཏེ།
ཐོག་མར་སྐྱེ་བ་ཞི་གནས་དང་ལྷག་མཐོང་ཟུང་དུ་འབྲེལ་བའི་ལམ་དང་། མཇུག་
ཏུ་སྐྱེ་བ་ཞི་གནས་འབའ་ཞིག་པའི་ལམ་གཉིས་ཡིན་ནོ། །དང་བོ་ལ་ཡང་ལྡོག་
པས་ཕྱེ་ན་འདོད་པ་ན་སྤྱོད་པའི་སྡུད་བསྔལ་ལ་སོགས་པའི་བདེན་པ་བཞིའི་བྱེ་་་་
བྲག་གིས་ཆོས་ཤེས་ཕྱོགས་དང་མཐུན་པ་བཞི་དང་། གཟུགས་དང་གཟུགས་
མེད་པ་ན་སྤྱོད་པའི་སྡུག་བསྔལ་ལ་སོགས་པའི་བདེན་པ་བཞིའི་བྱེ་བྲག་གིས་རྗེས་
སུ་རྟོགས་པའི་ཕྱོགས་དང་མཐུན་པ་བཞི་ཡིན་ནོ། །དེ་དག་རེ་རེ་ལ་ཡང་བར་
ཆད་མེད་པ་དང་རྣམ་པར་གྲོལ་བའི་ལམ་གྱི་བྱེ་བྲག་གིས་བཟོད་པ་དང་ཤེས་པ་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
：577 .
གཉིས་ཏེ་མངོན་པར་རྟོགས་པ་བཅུ་དྲུག་དུ་འགྱུར་ལ་བཅུ་དྲུག་པོ་དེ་དག་ཀྱང་་་་
ལྡོག་པའི་དབྱེ་བ་ཡིན་གྱི་རྫས་སུ་ན་དེ་དག་ཐམས་ཅད་ཀྱང་བཟོད་པ་བར་ཆད་་་
མེད་པའི་ལམ་དང་ཤེས་པ་རྣམ་གྲོལ་གྱི་ལམ་གཉིས་སུ་འགྱུར་རོ། །ཞེས་གསུངས་
པའི་ཕྱིར་ཟེར་བས་བརྟག་གོ ། །
སྐབས་འདིའི་འགྲེལ་ཆེན་དུ་བཀོད་པའི་ལུགས་གསུམ་ནི། ཡིག་ཆ་ལྟར་
བཀོད་ན་འདི་ལྟར་དེ་ཉིད་ལས། ལུགས་དང་བོ་ལ་ཆོས་སྲུང་སྡེ་བ་སོགས་ཁ་
ཅིག་ན་རེ། ཐེག་ཆེན་གྱི་མཐོང་ལམ་བདེན་བཞི་ལ་བྱ་བ་བྱེད་པའི་མངོན་རྟོགས་
སམ་འབྲས་བུའི་མངོན་རྟོགས་སྐད་ཅིག་མ་གཅིག་ཡིན་ཀྱང་སོ་སོར་རྟོགས་པའི་་་
མངོན་རྟོགས་སྐད་ཅིག་བཅུ་དྲུག་ཡིན་ཏེ། དེས་བདེན་བཞིའི་ཆོས་ཉིད་རྟོགས་
པའི་དུས་སུ་སྡུག་བསྔལ་ཤེས་ཀུན་འབྱུང་སྤོང་འགོག་པ་མངོན་དུ་བྱེད་པའི་་་་་་
འབྲས་བུའི་མངོན་རྟོགས་སྐད་ཅིག་མ་གཅིག་དང་། བདེན་པ་རེ་རེ་ལ་ཕྱིན་ཅི་
ལོག་རིམ་ཅན་དུ་སེལ་བས་སོ་སོར་རྟོགས་པའི་མངོན་རྟོགས་སྐད་ཅིག་བཅུ་དྲུག་
ཡིན་པའི་ཕྱིར། དེས་ན་ཞུགས་གནས་ཀྱང་འཐད་ཟེར་བ་ཡིན་ཏེ། གང་སྤེལ་
ལས། འཕགས་པ་ཆོས་སྲུང་བའི་སྡེ་བ་ལ་སོགས་པ་དག་བདེན་པ་རྣམས་མངོན་
པར་རྟོགས་པ་གཅིག་ཏུ་བརྗོད་དེ་ཇི་ལྟར་ཞེ་ན་ཁ་ཅིག་གི་ལྟར་ན་སྡུག་བསྔལ་་་་་
ཤེས་པ་ཁོ་ནས་བདེན་པ་བཞི་རྟོགས་པས། ཞེས་གསུངས་པའི་ཕྱིར། འདི་སློབ་
དཔོན་གྱི་བཞེད་པ་མ་ཡིན་པར་ཐལ། རིགས་པས་ཀྱང་མི་འཐད་པའི་ཕྱིར།
དེར་ཐལ། སྡུག་བསྔལ་ཀྱི་ཆོས་ཉིད་གསར་དུ་རྟོགས་ཚེ་འགོག་པ་མངོན་དུ་བྱས་
ན། འགོག་པ་ལ་ལམ་བདེན་སྔོན་དུ་འགྲོ་མི་དགོས་པར་ཐལ་བ་དང༌། བར་ཆད་
མེད་ལམ་དང་རྣམ་གྲོལ་ལམ་ཅིག་ཆར་སྐྱེ་བར་ཐལ་བའི་ཕྱིར་རོ། །དེ་ལ་ཁོ་ན་རེ།
འགོག་པ་མངོན་དུ་བྱས་པ་མ་ཡིན་པར་བྱེད་པར་འགྱུར་བ་ལ་འདོད་ཟེར་ན།
འོ་ན་སྐད་ཅིག་མ་གཅིག་དང་བཅུ་དྲུག་གི་ཁྱད་པར་དོན་མེད་པར་ཐལ་ལོ། །



• 578. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལུགས་གཉིས་པ་ལ་འཇིག་རྟེན་འདས་པར་སྨྲ་བའི་སྡེ་དང་ས་སྟོན་པ་དང་་་
མང་སྟོན་པ་གསུམ་ན་རེ། འབྲས་བུའི་མངོན་རྟོགས་སྐད་ཅིག་མ་གཅིག་ཡིན་
པར་མ་ཟད་སོ་སོར་རྟོགས་པའི་མངོན་རྟོགས་སྐད་ཅིག་མ་གཅིག་ཡིན་ཏེ།
བདེན་བཞིའི་ཆོས་ཉིད་མངོན་སུམ་དུ་རྟོགས་ཚེ་ལོག་རྟོག་ཡང་ཅིག་ཆར་སེལ་་་་་
བའི་ཕྱིར། རྣམ་འགྲེལ་ལས། དོན་གྱི་རང་གི་ངོ་བོ་གཅིག། བདག་ཉིད་མངོན་
སུམ་ཡིན་པ་ལ། ཚད་མ་གཞན་གྱི་བརྟག་བྱ་གང་། །མ་མཐོང་ཆ་གཞན་ཅི་ཞིག་
ཡོད། །ཅེས་པ་ལྟར་རོ་ཞེས་ཟེར་བ་ཡིན་ཏེ། རྟོག་གེ་འབར་བ་ལས། མང་སྟོན་
པ་རྣམས་ཀྱི་དམ་ཚིག་ནི་འདས་པ་དང་མ་འོངས་པ་མེད་དོ། །ད་ལྟར་བྱུང་བའི་
འདུས་བྱས་ཡོད་དོ། །སྡུག་བསྔལ་མཐོང་བས་བདེན་པ་བཞི་ཆར་མཐོང་བར་
འགྱུར་རོ། །ཞེས་དང༌། སྡེ་བ་ཐ་དད་ཀླགས་པ་ལས། བདེན་པ་ཅིག་ཆར་མཐོང་
ངོ༌། །མིག་ལ་སོགས་པའི་སེམས་ཀྱིས་ཀྱང་འདོད་ཆགས་དང་བྲལ་བར་འགྱུར་
རོ། །ཞེས་དང༌། སྡེ་བ་ཐ་དད་ཀླགས་པ་ལས་ཀྱང་། ས་སྟོན་སྡེ་བའི་སློབ་མ་
རྣམས་ཀྱི་གཞུང་ལུགས་ནི། མ་འོངས་པ་མེད་དོ། །འདས་པ་མེད་དོ། །བདེན་པ་
ཅིག་ཅར་མཐོང་ངོ༌། །ཞེས་གསུང་བའི་ཕྱིར། རྣམ་བཤད་ལས། སོ་སོར་རྟོགས་
པའི་མངོན་པར་རྟོགས་པ་ལས་ཀྱང་སྐད་ཅིག་མ་གཅིག་ཡིན་ནོ་ཞེས་ཟེར་རོ། །
ཞེས་སོ། །འདི་ཡང་སློབ་དཔོན་གྱི་བཞེད་པ་ཡིན་པ་མི་འཐད་པར་ཐལ། བར་
ཆད་མེད་ལམ་དང་རྣམ་གྲོལ་ལམ་སྔ་ཕྱིར་མི་སྐྱེ་བར་སྐད་ཅིག་གཅིག་ཏུ་འདོད་་་
པའི་ཕྱིར། དེར་ཐལ། དེ་ལ་ཞུགས་གནས་མི་རུང་བར་ཐལ་བ་འཕངས་པའི་
ཕྱིར་རོ། །འགྲེལ་ཆེན་ལས། རྣམ་པ་གཞན་དག་གིས་མཐོང་བའི་ལམ་སྒོམ་པ་མི་
འཐད་པའི་ཕྱིར། ཞུགས་པ་ཉིད་ལ་སོགས་པའི་གནས་སྐབས་སུ་ཇི་ལྟར་འགྱུར།
ཞེས་གསུངས་པའི་ཕྱིར། རྣམ་བཤད་ལས། འདིས་བར་ཆད་མེད་ལམ་དང་རྣམ་
གྲོལ་ལམ་སྔ་ཕྱི་རིམ་ཅན་དུ་མི་སྐྱེ་བར་སྐད་ཅིག་མ་གཅིག་ཏུ་འདོད་ཅེས་སོ། ། །



་
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·579.
ལུགས་གསུམ་པ་ལ་སྡེ་བ་འགའ་ཞིག་ན་རེ། མཐོང་ལམ་སྐད་ཅིག་མ་
གཅིག་ཡིན་ཀྱང་ལྡོག་པའི་སྒོ་ནས་སྐད་ཅིག་མ་བཅུ་དྲུག་ཡིན་པའི་ཕྱིར། དེར་
ཐལ། འཁྲུལ་རྒྱུ་ལོག་རྟོག་དུ་མ་ཡོད་པས་དེ་ལ་ལྟོས་པའི་བཟོད་པ་བརྒྱད་དང་
ཤེས་པ་བརྒྱུད་ལྡོག་པས་ཕྱེ་བའི་ཕྱིར། ཞེས་འདོད་དེ། རྟོག་གེ་འབར་བ་ལས།
དེ་ལས་གཞན་པ་རྣམས་ནི་བཅུ་དྲུག་ཏུ་འདོད་པ། ཞེས་དང་། རིགས་པ་དྲུག་ཅུ་
བའི་འགྲེལ་བ་ལས། མངོན་པར་རྟོགས་པ་གཅིག་ཏུ་ཟད་དོ། །ཞེས་དང་། སྡེ་བ་
ཁ་ཅིག་མཐོང་བའི་ལམ་སྐད་ཅིག་བཅོ་ལྔར་མི་འདོད་ཀྱི་མངོན་པར་རྟོགས་པ་་་་
གཅིག་ཏུ་ཟད་པར་འདོད་དེ། དེ་དག་གི་འདོད་པ་དང་བཤད་པ་འདི་མི་འགལ་
ལོ། །ཞེས་གསུངས་པའི་ཕྱིར། འདི་སློབ་དཔོན་སེང་བཟང་གི་བཞེད་པ་ཡིན་ཏེ།
ཟླ་བས་བཤད་པ་བཞིན་མཉམ་བཞག་གཅིག་ལ་ལྡོག་པས་བཟོད་ཤེས་བཅུ་དྲུག་་་
ཕྱེ་བའི་ཕྱིར། འགྲེལ་ཆེན་ལས། རིགས་པའི་སྟོབས་ཀྱི་མཐོང་བའི་ལམ་མངོན་
པར་རྟོགས་པ་སྐད་ཅིག་མ་གཅིག་ཡིན་ཡང་། མངོན་པར་རྟོགས་པ་སྐད་ཅིག་མ་
བཅུ་དྲུག་ཉིད་དུ་བཤད་པ་ཡིན་ནོ། །ཞེས་གསུངས་པའི་ཕྱིར། ། ལེགས་པར་
བཤད་ཡོད་དོ། །ཞེས་གསུངས་སོ། །
སྐབས་འདིར་མཐོང་ལམ་སྐད་ཅིག་དུ་མར་བཤད་པའི་ལུགས་ལྟར་འདོད་་་
པ་མ་ཡིན། སྐད་ཅིག་གཅིག་ཏུ་བཤད་པའི་ལུགས་ལྟར་འདོད་པ་མ་ཡིན་པའི་
ཕྱིར་ཟེར་བ་ལ། ཁ་ཅིག་དུ་མར་བཤད་པའི་ལུགས་ལྟར་འདོད་པ་ཡིན་ཏེ། སྐད་
ཅིག་བཅུ་དྲུག་ཏུ་བཤད་པའི་ལུགས་ལྟར་འདོད་པ་ཡིན་པའི་ཕྱིར། མ་གྲུབ།
དེར་ཐལ། སྐབས་འདིར་རྒྱན་རྩ་འགྲེལ་གྱི་བཤད་པ་ལྟར་འདོད་པ་གང་ཞིག་
རྒྱན་གྱི་སྐབས་འདིར་བཅུ་དྲུག་དུ་བཤད་པ་དང་སློབ་དཔོན་གྱིས་ཀྱང་བཅུ་དྲུག་་
ཏུ་བཤད་པར་གསེར་ཕྲེང་སོགས་ལས་གསུངས་པའི་ཕྱིར། དང་བོ་སླ། གཉིས་པ་
དེར་ཐལ། གསེར་ཕྲེང་ལས། མཐོང་ལམ་གྱི་སྐད་ཅིག་མ་དུ་མར་བཤད་པ་དང་། །



• 580 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཐོང་སྤང་སྤོང་ཚུལ་ཇི་ལྟར་བསྟན་པ་དང་། སྐད་ཅིག་མ་དུ་མར་སྐྱེ་བ་དཔྱད་
པའོ། དང་བོ་ནི། སྡེ་བ་རྣམས་ལ་གྲངས་མང་ཉུང་འདོད་ཚུལ་དུ་མ་བཤད་ཀྱང་།
གྲགས་ཆེ་བ་ལ་མཛོད་དུ། དེ་ལས་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་
མཐོང་བའི་ལམ། །ཞེས་བཅོ་ལྔར་བཤད་པ་དང་། ཡུམ་གྱི་རྒྱུན་འདི་དང་ཀུན་
བ ཏུས་ལ་སོགས་པར་སྐད་ཅིག་བཅུ་དྲུག་ཏུ་བཤད་པའོ། །ཞེས་དང་། སློབ་
དཔོན་འདིས་སྤང་བྱའི་གྲངས་ལ་སོགས་པ་རྣམས་ཀུན་བཏུས་ཇི་ལྟ་བ་བཞིན་དུ།
ཐེག་ཆེན་མཐོང་ལམ་གྱི་སྐབས་སུ་གསུངས་སོ། །ཞེས་དང་། རྒྱན་སྣང་གི་མཐོང་
ལམ་གྱི་སྐབས་ལས། དེ་སྐད་དུ་ཡང་། བདེན་དང་བདེན་ལ་བཟོད་པ་དང༌། །
ཤེས་པའི་སྐད་ཅིག་རྣམ་བཞི་ཡིས། །ལམ་ཤེས་ཉིད་ལ་མཐོང་བའི་ལམ། །ཕན་
ཡོན་བཅས་པ་འདི་བཤད་དོ། །ཞེས་གསུངས་པ་ཡིན་ནོ། །དེ་ལ་ཆོས་ཤེས་པའི་
བཟོད་པ་དང་། ཆོས་ཤེས་པས་ནི་གཟུང་བ་རྟོགས་ལ། རྗེས་སུ་ཤེས་པའི་བཟོད་
པ་དང་རྗེས་སུ་ཤེས་པས་ནི་འཛིན་པ་རྟོགས་པ་ཡིན་ནོ། །བཟོད་པ་དང་ཤེས་པ་
ཐམས་ཅད་ལས་རྣལ་འབྱོར་བ་མཚན་མ་མེད་པའི་མཚན་མས་གནས་པར་རིག་་་
པར་བྱའོ། །ཞེས་ཀུན་བཏུས་དང་འདྲ་བར་བཤད་ལ། ཀུན་བཏུས་ལས་མཐོང་
ལམ་གྱི་སྐད་ཅིག་མ་བཅུ་དྲུག་ཏུ་བཤད་པར་ཀུན་གྱིས་འདོད་པའི་ཕྱིར། ། ཡང་
དེར་ཐལ། མཐོང་ལམ་ཤེས་བཟོད་སྐད་ཅིག་མ་བཅུ་དྲུག་སྐད་ཅིག་མ་བཅུ་དྲུག་
ཏུ་རིམ་གྱིས་སྐྱེ་ཡང་རྟོགས་ཚུལ་ཐ་དད་མེད་པར་བདག་མེད་ཕྲ་མོ་མངོན་སུམ་་་
དུ་རྟོགས་པའི་མཉམ་བཞག་རྒྱུན་གཅིག་ཡིན་པས་སྐད་ཅིག་གཅིག་ཏུ་བཤད་པ་་་
དང༌། རྟོགས་ཚུལ་ཐ་དད་བཅུ་དྲུག་ཏུ་བཤད་པ་ནི་རྗེས་ཤེས་ཀྱི་ངེས་པ་འདྲེན་
ཚུལ་ལ་དགོངས་པར་གསེར་ཕྲེང་ལས་གསུངས་པའི་ཕྱིར། དེ་ཉིད་ལས། འདོད་
པ་འགོད་པ་དང་། དེ་འཐད་མི་འཐད་དཔྱད་པའི་བརྒལ་ལན་འདི་དག་རྒྱུན་
སྣང་དུ་འབྱུང་སྟེ། འདི་ལྟར་ན་བདེན་བཞིའི་དེ་ཁོ་ན་ཉིད་ལ་ཆ་མེད་པས་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
-581 .
མཐོང་བའི་ཚེ་མཐའ་དག་མཐོང་ཡང་མཐོང་བ་ལ་ངེས་པ་འདྲེན་པས་མ་ཁྱབ་་་་
པའི་ཕྱིར། སྒྲོ་འདོགས་བསལ་ཞིང་ངེས་པ་བསྐྱེད་པའི་ཕྱིར་དུ་རྣམ་པ་བཅུ་དྲུག་
གིས་མཐོང་ལམ་སྒོམ་པར་བཞེད་པས་མཉམ་བཞག་ལ་བཟོད་ཤེས་བཅུ་དྲུག་་་་་
རིམ་ཅན་དུ་སྐྱེ་ཡང་། ཡུལ་དེ་བཞིན་ཉིད་རྟོགས་ཚུལ་མི་མཐུན་པ་མེད་པ་རྒྱུན་
གཅིག་ཡིན་པས་སྐད་ཅིག་གཅིག་དང་རྟོགས་ཚུལ་མི་འདྲ་བར་བཤད་པ་བཅུ་་་་་
དྲུག་ནི་རྗེས་ཐོབ་ཀྱི་ངེས་པ་འདྲེན་ཚུལ་ལ་བཞག་གོ། ཞེས་དང་། དེ་དང་མཐུན་
པར་རྟོགས་དཀའི་སྣང་བར་ཡང་རྒྱན་སྣང་གི་བཤད་ལུགས་གཉིས་ཀྱི་དང་བོ་་་་་
ལྟར་བཤད་ནས་ཤེས་བཟོད་བཅུ་དྲུག་རིམ་ཅན་ཁོ་ན་དང་བདག་མེད་ཕྲ་མོའི་་་་
རྣམ་ཅན་དུ་བཤད་པའི་ཕྱིར། དེ་ཉིད་ལས། མཐོང་ལམ་སྐད་ཅིག་མ་དུ་ཡིན་ཞེ་
ན། འདི་ལ་འགྲེལ་ཆེན་དུ། འབྲས་བུའི་མངོན་པར་རྟོགས་པ་སྐད་ཅིག་གཅིག་
ཡིན་ཞིང་། སོ་སོར་རྟོགས་པའི་མངོན་རྟོགས་སྐད་ཅིག་བཅུ་དྲུག་ཡིན་པར་
འདོད་པའི་ལུགས་གཅིག་དང་། སོ་སོར་རྟོགས་པའི་མངོན་རྟོགས་ཀྱང་སྐད་
ཅིག་གཅིག་ཏུ་འདོད་པའི་ལུགས་གཉིས་བཀོད་ནས། ལུགས་ཐ་མ་ལ། ཞུགས་
འབྲས་ཀྱི་རྣམ་བཞག་མི་རུང་བའི་སྐྱོན་བརྗོད་ཅིང༌། ལུགས་དང་བོའི་གཞུང་
བཙུགས་པར་མཛད་དོ། །ཞེས་དང༌། དེ་བས་ན་དོན་ནི་འདི་ཡིན་ཏེ། འབྲས་
བུའི་མངོན་པར་རྟོགས་པ་ཞེས་པ་ནི། སྦྱོར་ལམ་གྱི་འབྲས་བུ་བདེན་པ་མངོན་
པར་རྟོགས་པ་ཙམ་ལ་ཟེར་བ་ཡིན་ལ། སོ་སོར་རྟོགས་པའི་མངོན་རྟོགས་ཞེས་པ་
ནི་འབྲས་བུའི་མངོན་རྟོགས་དེ་ཉིད་ཆ་སོ་སོར་ཕྱེ་བའི་མངོན་རྟོགས་ལ་ཟེར་བ་་་་
ཡིན་པས་འབྲས་བུའི་མངོན་རྟོགས་སྐད་ཅིག་གཅིག་ཡིན་ཞེས་པ་ནི། མཐོང་
ལམ་དེ་སྐད་ཅིག་གཅིག་ཡིན་ཞེས་པའོ། །སོ་སོར་རྟོགས་པའི་མངོན་རྟོགས་སྐད་
ཅིག་གཅིག་བཅུ་དྲུག་ཡིན་ཞེས་པ་ནི། མཐོང་ལམ་གྱི་ཆ་ཤས་སུ་གྱུར་བའི་མངོན་
རྟོགས་སྐད་ཅིག་བཅུ་དྲུག་ཡོད་ཅེས་པའོ། །སྐད་ཅིག་ཀྱང་རང་གྲུབ་དུས་ལས།



• 582 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དུས་གཉིས་པར་མི་སྡོད་པ་ལ་སྐད་ཅིག་མར་བྱའོ།	།དེས་ན་མཐོང་ལམ་མཉམ་
བཞག་ཡེ་ཤེས་དེ་རང་གྲུབ་དུས་ལས་གཉིས་པར་མི་སྡོད་པའི་སྐད་ཅིག་མ་གཅིག་
ཡིན་པ་དང༌། དེ་ལ་སྐད་ཅིག་བཅུ་དྲུག་ཡོད་པ་མི་འགལ་ཏེ། སྐད་ཅིག་བཅུ་
དྲུག་པོ་རྫོགས་པར་མ་གྲུབ་བར་དུ་དེ་ཉིད་རྫོགས་པར་མ་གྲུབ་ཅིང་། བཅུ་དྲུག་
རྫོགས་ནས་དུས་གཉིས་པར་མ་བསྡད་པའི་ཕྱིར་རོ། །ནས། མཐོང་ལམ་དེའི་
འབྲས་བུའི་མངོན་རྟོགས་སྐད་ཅིག་མ་གཅིག་ཡིན་ཞིང་། དེ་ལ་སོ་སོར་རྟོགས་
པའི་མངོན་རྟོགས་སྐད་ཅིག་བཅུ་དྲུག་ཡོད་པ་ལ་དགོངས་ནས་འགྲེལ་ཆེན་དུ།
དགོངས་པ་འདི་ཉིད་ཀྱིས་ན་མཐོང་བའི་ལམ་གྱི་མངོན་པར་རྟོགས་པ་སྐད་ཅིག་
མ་གཅིག་ཡིན་ཀྱང་། སོ་སོར་རྟོགས་པའི་མངོན་རྟོགས་སྐད་ཅིག་བཅུ་དྲུག་ཉིད་
དུ་བཤད་པ་ཡིན་ནོ། །ཞེས་གསུངས་སོ། །
དེ་ལྟར་སྐད་ཅིག་བཅུ་དྲུག་མཉམ་བཞག་དུ་རིམ་ཅན་དུ་སྐྱེ་ཡང༌། རྗེས་
ཐོབ་ཏུ་ངེས་པ་འདྲེན་པའི་ནུས་པ་བཅུ་དྲུག་མཉམ་བཞག་དུ་རིམ་གྱིས་འདྲེན་་་་་
པའི་སྒོ་ནས་ཡིན་ཞིང་། ཞེས་གསུངས་པའི་ཕྱིར་ཟེར། ཡང་ཁ་ཅིག་དེ་ལྟར་མ་
ཡིན་པར་ཐལ། སྐད་ཅིག་གཅིག་ཏུ་འདོད་པའི་ལུགས་ལྟར་འདོད་པ་ཡིན་པའི་
ཕྱིར། དེར་ཐལ། ཡིག་ཆར་དེ་ལྟར་འདོད་པ་གོང་དུ་དྲངས་ཟིན་ལ། རྣམ་
བཤད་ལས། དང་བོ་ནི་ཁ་ཅིག་ན་རེ། བདེན་བཞིའི་ཆོས་ཉིད་བློ་གཅིག་གིས་
དུས་སྐད་ཅིག་མ་གཅིག་ལ་མངོན་སུམ་གྱིས་རྟོགས་པས་དེའི་དུས་སུ་སྡུག་བསྔལ་
ཤེས། ཀུན་འབྱུང་སྤོང་། འགོག་པ་མངོན་དུ་བྱེད། ལམ་བསྒོམས་པས་བདེན་པ་
བཞི་ལ་བྱ་བ་བྱེད་པའི་བྱ་བའི་མངོན་རྟོགས་སམ་འབྲས་བུའི་མངོན་རྟོགས་སྐད་
ཅིག་མ་གཅིག་ཡིན་ལ། བདེན་པ་རེ་རེ་ལ་ཕྱིན་ཅི་ལོག་རིམ་ཅན་དུ་སེལ་བ་ལ་
ལྟོས་ནས་སོ་སོར་རྟོགས་པའི་མངོན་པར་རྟོགས་པ་སྐད་ཅིག་མ་བཅུ་དྲུག་ཡིན་ལ།
དེས་ན་ཞུགས་གནས་ཀྱི་རྣམ་བཞག་ཀྱང་འཐད་དོ་ཞེས་ཟེར་ཏོ། །འདི་སློབ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
（583.
དཔོན་གྱི་བཞེད་པ་མ་ཡིན་ཞིང་། རིགས་པས་ཀྱང་མི་འཐད་དེ། སྡུད་བསྔལ་གྱི་
ཆོས་ཉིད་གསར་དུ་རྟོགས་པའི་དུས་སུ་འགོག་པ་མངོན་དུ་བྱས་ན། འགོག་
བདེན་ལ་ལམ་བདེན་སྔོན་དུ་འགྲོ་མི་དགོས་པར་ཐལ་བ་དང་། གཞི་གཅིག་གི་
བར་ཆད་མེད་ལམ་དང་རྣམ་གྲོལ་ལམ་ཅིག་ཆར་སྐྱེ་བར་ཐལ་བའི་ཕྱིར་རོ། །
འོན་ཏེ། འགོག་པ་མངོན་དུ་བྱེད་པར་འགྱུར་པ་ལ་ཟེར་ན། སྔ་ཕྱི་གཉིས་ལ་སྐད་
ཅིག་གཅིག་དང་བཅུ་དྲུག་གི་རྣམ་དབྱེ་དོན་མེད་པའི་ཕྱིར་རོ། །གཞན་དག་ནི།
རྣམ་འགྲེལ་ལས། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་
ལ། ཚད་མ་རྣམས་ཀྱིས་བརྟག་བྱ་གང༌། །མ་མཐོང་ཆ་གཞན་ཅི་ཞིག་ཡོད། །
ཅེས་པའི་ཚུལ་གྱིས་སོ་སོར་རྟོགས་པའི་མངོན་པར་རྟོགས་པ་ལས་ཀྱང་། སྐད་
ཅིག་མ་གཅིག་ཡིན་ནོ། །ཞེས་ཟེར་ཏོ། །འདི་བར་ཆད་མེད་ལམ་དང༌། རྣམ་
གྲོལ་ལམ་སྔ་ཕྱི་རིམ་ཅན་དུ་མི་སྐྱེ་བར་སྐད་ཅིག་མ་གཅིག་ཏུ་འདོད་པ་ཡིན་ཏེ།
གཞན་དུ་ན་ཞུགས་གནས་ཀྱི་རྣམ་བཞག་མི་འཐད་པའི་ཐལ་བ་འདི་ལ་འཕེན་པ་
མི་རིགས་པའི་ཕྱིར་རོ། །འདི་ཡང་སློབ་དཔོན་གྱི་བཞེད་པ་མ་ཡིན་ཏེ། བཟོད་པ་
དང་ཤེས་པ་སྔ་ཕྱི་རིམ་ཅན་སྐྱེ་བར་བཞེད་པའི་ཕྱིར་རོ། །དེས་ན་རྣམ་འགྲེལ་
ལས། གཟུགས་ཆོས་མཐུན་པ་མཐོང་བ་ལས། །ཉ་ཕྱིས་ལ་དངུལ་རྣམ་པ་ལྟར། །
གལ་ཏེ་འཁྲུལ་བའི་རྒྱུ་མཚན་གྱིས། །ཡོན་ཏན་གཞན་སྦྱོར་མི་བྱེད་ན། །དེ་ལྟར་
འགྱུར་བ་ཞིག་ན། ཕྱིན་ཅི་ལོག་གི་སྒྲོ་འདོགས་དུ་མ་ཡོད་པས། རིགས་པའི་
སྟོབས་ཀྱིས་སྐད་ཅིག་མ་གཅིག་ཡིན་ཡང་། ལྡོག་པའི་སྒོ་ནས་སྐད་ཅིག་མ་བཅུ་
དྲུག་ཏུ་བཤད་ལ། བཟོད་པ་དང་ཤེས་པ་སྔ་ཕྱི་རིམ་ཅན་དུ་སྐྱེ་བས་ཞུགས་
གནས་ཀྱི་རྣམ་བཞག་ཀྱང་འཐད་པ་ཡིན་ནོ། །ཞེས་གསུངས་སོ། །འདི་ཉིད་སློབ་
དཔོན་གྱི་བཞེད་པ་ཡིན་ལ། འདི་ལ་ཁ་ཅིག་ན་རེ། ཆ་ཐམས་ཅད་གཟུང་བ་ཡིན་
ཡང་། སྒྲོ་འདོགས་སེལ་བའི་ནུས་པ་ལ་ལྟོས་ནས་སྐད་ཅིག་བཅུ་དྲུག་པོ་ཐམས་



• 584 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅད་སྔ་ཕྱི་རིམ་ཅན་ཁོ་ནར་སྐྱེ་ཞིང་། དེ་ཡང་མཉམ་བཞག་ཐུན་གཅིག་གི་ནུས་
པ་རིམ་ཅན་དུ་ཐོབ་པ་ཡིན་ནོ། །ཞེས་ཟེར་བ་ནི་རིགས་པས་མི་འཐད་དེ། དེ་ནི་
རྗེས་ཐོབ་ཏུ་ངེས་ཤེས་མི་འདྲ་བ་བཅུ་དྲུག་རིམ་ཅན་དུ་སྐྱེ་བའི་དོན་ཡིན་གྱི།
ངེས་ཤེས་འདྲེན་པའི་ཚད་མ་རིམ་ཅན་ཁོ་ན་འབྱུང་བའི་དོན་མ་ཡིན་ནོ། །ཞེས་
གསུངས་པའི་ཕྱིར་ཟེར་བས་དཔྱད་པར་འཚལ། མདོར་ན་འགྲེལ་ཆེན་དུ་འགོག་
པའི་ལུགས་གཉིས་བྱས་ནས་སློབ་དཔོན་གྱི་ལུགས་དང་བོ་ལྟར་ཡིན་ཞེས་རྗེ་རེད་་
མདའ་བའི་རྣམ་བཤད་ཉི་ཟེར་དང་གསེར་ཕྲེང་རྟོགས་དཀའི་སྣང་བ་སོགས་སུ་་་
གསུངས། དེ་འདྲའི་ལུགས་གསུམ་བྱས་ནས་སློབ་དཔོན་གྱི་ལུགས་གསུམ་པ་ལྟར་
ཡིན་ཞེས་རྣམ་བཤད་ལས་གསུངས་པ་ལྟར་ཡིག་ཆ་ཀུན་ཏུ་གསུངས་པས་དཔྱད་་་
གཞི་ཆེའོ། །
དྲི་བ། ཐེག་ཆེན་སྒོམ་ལམ་གྱི་བྱེད་བའི་མཚན་ཉིད་དང༌། དབྱེ་བ།
ས་མཚམས་སོགས་ཇི་ལྟར་འཇོག་
ལན། ཐེག་ཆེན་སྒོམ་ལམ་ཐོབ་མྱོང་བའི་གང་ཟག་གི་རྒྱུད་ཀྱི་ཐེག་ཆེན་
སྒོམ་ལམ་བསྒོམ་སྟོབས་ཀྱིས་ཐོབ་པའི་ཡོན་ཏན་དེ། ཐེག་ཆེན་སྒོམ་ལམ་བྱེད་
པའི་མཚན་ཉིད། དབྱེ་ན། ནད་ཞི་བ་དང་སྐྱེ་བོ་ཐམས་ཅད་འདུད་པ་དང་ཉོན་
མོངས་ལས་རྒྱལ་བ་དང་དུག་མཚོན་གྱིས་མི་གནོད་པ་དང་བྱང་ཆུབ་སྒྲུབ་པར་་་་་
ཞུགས་པ་དང་རང་གར་བཞུག་གི་ས་ཕྱོགས་མཆོད་རྟེན་དུ་གྱུར་བ་སྟེ་དྲུག་ཡོད།
ས་མཚམས། ས་དང་བོའི་སྒོམ་ལམ་སྐད་ཅིག་གཉིས་པ་ནས་སངས་རྒྱས་ཀྱི་སའི་
བར་དུ་ཡོད་དོ། །སྐབས་འདིར་ཁ་ཅིག ཐེག་ཆེན་སྒོམ་ལམ་གྱི་བྱེད་པ་དྲུག་ཡོད་
དེ། ཀུན་ནས་ཞི་བའི་བྱེད་པ། ཐམས་ཅད་ལ་འདུད་པའི་བྱེད་པ། ཉོན་མོངས་
ལས་རྒྱལ་བའི་བྱེད་པ། གནོད་པས་རྫི་བ་མེད་པའི་བྱེད་པ། བྱང་ཆུབ་བའི་བྱེད་
པ། རྟེན་གྱི་ཡུལ་མཆོད་པར་བྱ་བ་ཉིད་དུ་བྱེད་པའི་བྱེད་པ་སྟེ་དྲུག་གསུངས་པ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·585.
ལྟར་རོ། །
ཡང་དེ་ལ་ཐེག་ཆེན་སྒོམ་ལམ་གྱི་བྱེད་པ་ལམ་གྱི་བྱེད་པ་ལམ་དུ་མ་ཞུགས་་་་
པ་ནས་ཡོད་པར་ཐལ། ཐེག་ཆེན་སྒོམ་ལམ་བསྒོམ་སྟོབས་ཀྱིས་ཐོབ་པའི་ཡོན་
ཏན་དེ་དེའི་མཚན་ཉིད་ཡིན་པ་གང་ཞིག དེ་ལམ་དུ་མ་ཞུགས་པ་ནས་ཡོད་པར་
ཡིག་ཆར་གསུངས་པའི་ཕྱིར། རྟགས་དང་བོ་གྲུབ་སྟེ། རྣམ་བཤད་ལས། ཐེག་
ཆེན་སྒོ་ལམ་གྱི་བྱེད་པའི་མཚན་ཉིད་དེ་སྒོམ་སྟོབས་ཀྱིས་ཐོབ་པའི་ཕན་ཡོན་ནོ། །
ཞེས་དང་། རང་རེ་དོན་བདུན་ཅུའི་ཡིག་ཆར་ཡང་། ཐེག་ཆེན་བསྒོམ་ལམ་
བསྒོམ་པའི་སྟོབས་ཀྱིས་ཐོབ་པའི་ཕན་ཡོན་དེ། ཐེག་ཆེན་སྒོམ་ལམ་གྱི་བྱེད་པའི་
མཚན་ཉིད། ཅེས་དང༌། རྗེ་རྒྱལ་ཚབ་ཀྱི་གསུང་རྒྱུན་གྱི་བསྡུས་དོན་རིན་ཆེན་
ཕྲེང་བ་ལས་ཀྱང་། གཉིས་པ་ཐེག་ཆེན་གྱི་སྒོམ་ལམ་ལ་གཉིས། སྒོམ་ལམ་གྱི་བྱེད་
པ་དང་། བྱེད་པ་ཅན་གྱིས་སྒོམ་ལམ་མོ། །དང་པོ་ལ་ཐེག་ཆེན་སྒོམ་ལམ་བསྒོམ་
སྟོབས་ཀྱིས་ཐོབ་པའི་ཡོན་ཏན་ནོ། །དབྱེ་ན་དྲུག་གོ །ཞེས་དང་། ཡིག་ཆ་རྙིང་
བར་ཡང་། ཁ་ཅིག་གིས། ཐེག་ཆེན་གྱི་སྒོམ་ལམ་བསྒོམ་པའི་སྟོབས་ཀྱིས་ཐོབ་
པའི་ཡོན་ཏན་མཐར་ཐུག་དེ། ཐེག་ཆེན་སྒོམ་ལམ་གྱི་བྱེད་པའི་མཚན་ཉིད་ཅེས་
ཟེར་ན། འོ་ན། ལམ་མ་ཞུགས་གང་ཟག་གི་རྒྱུད་ཀྱི་ཐེག་ཆེན་གྱི་སྒོམ་ལམ་བྱེད་
པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ལམ་མ་ཞུགས་པའི་
ཐེག་ཆེན་གྱི་སྒོམ་ལམ་གྱི་བྱེད་པ་ཡོད་པའི་ཕྱིར། དེ་ན་དེ་སྒོམ་པ་ཡོད་པའི་ཕྱིར།
དེར་ཐལ། དེ་ན་མཁྱེན་གསུམ་ཉམས་སུ་ལེན་པ་ཡོད་པའི་ཕྱིར། དེ་ན་གཞི་ཤེས་
ཉམས་སུ་ལེན་པ་ཡང་ཡོད། ལམ་ཤེས་ཉམས་སུ་ལེན་པ་ཡང་ཡོད་པའི་ཕྱིར།
འདོད་ན། མཐར་ཐུག་གི་ཡོན་ཏན་དུ་ཐལ། འདོད་པའི་ཕྱིར། འདོད་མི་ནུས་
ཏེ། གནས་སྐབས་ཀྱི་ཡོན་ཏན་ཡིན་པའི་ཕྱིར། སེམས་ཅན་གྱི་རྒྱུད་ཀྱི་ཡོན་ཏན་
ཡིན་པའི་ཕྱིར། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། ཡིག་ཆར།



• 586 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཁ་ཅིག ཐེག་ཆེན་སྒོམ་ལམ་བསྒོམ་སྟོབས་ཀྱིས་ཐོབ་པའི་ཡོན་ཏན་དེ། དེའི་
མཚན་ཉིད་ཟེར་ན། མཚན་ཉིད་དེ་ཆོས་ཅན། ཁྱོད་ལམ་མ་ཞུགས་ན་མེད་པར་
ཐལ་ལོ། །ཁྱོད་ཐེག་ཆེན་སྒོམ་ལམ་གྱི་བྱེད་པ་ཡིན་པའི་ཕྱིར། ཞེས་སོགས་
གསུངས་པའི་ཕྱིར་ཟེར། ཡང་ཁ་ཅིག་བཤད་ཚུལ་དེ་མི་འཐད་པའི་ཕྱིར་ཏེ།
སྒོམ་ལམ་གྱི་བྱེད་པ་ས་གཉིས་པའི་སྐད་ཅིག་གཉིས་པ་ནས་སངས་རྒྱས་སའི་བར་
དུ་འཇོག་དགོས་པའི་ཕྱིར་ཏེ། གསེར་ཕྲེང་ལས། སྒོམ་ལམ་གྱི་བྱེད་པ་ནི་སྒོམ་
ལམ་གྱི་འབྲས་བུར་གྱུར་བའི་ཕན་ཡོན་ཏེ། དབྱེ་ན་དྲུག ས་མཚམས་ས་གཉིས་
པའི་སྐད་ཅིག་གཉིས་པ་ནས་སངས་རྒྱས་ཀྱི་སའི་བར་རོ། །ཞེས་གསུངས་པའི་
ཕྱིར་ཟེར། ཡང་ཁ་ཅིག གསེར་ཕྲེང་ལས་ས་མཚམས་དེ་ལྟར་གསུངས་པ་གཙོ་ཆེ་
དབང་དུ་བྱས་ལ་སྤྱིར་ས་དང་བོ་ནས་ཡོད་པའི་ཕྱིར་ཏེ། ཡིག་ཆར། ས་གཉིས་པ་
ནས་གསུངས་པ་གཙོ་བོའི་དབང་དུ་བྱས་པ་ཡིན་པས་ས་དང་བོ་ནས་སངས་རྒྱས་
སའི་བར་དུ་ཡོད་དོ། །ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་
དེ། སྒོམ་ལམ་གྱི་བྱེད་པ་ས་གཉིས་པ་ནས་ཡོད་པར། གསེར་ཕྲེང་ལས་གསུངས་
པ་གཙོ་བོའི་དབང་དུ་བྱས་པ་མ་ཡིན་པར་ཐལ། ས་དང་བོའི་སྒོམ་ལམ་མི་
བཞེད་པའི་དབང་གིས་ཡིན་པའི་ཕྱིར་ཏེ། གསེར་ཕྲེང་དུ་ས་དང་བོའི་སྒོམ་ལམ་
མི་བཞེད་པའི་ཕྱིར། གསེར་ཕྲེང་ལས། རྒྱན་སྣང་དུ་བདེན་པ་རྣམས་ཀྱི་མངོན་
པར་རྟོགས་པ་ནི་གཅིག་པའི་ཕྱིར། ས་དང་བོའི་སྐད་ཅིག་མ་དང་བོ་ནི་མཐོང་
བའི་ལམ་ཡིན་ནོ། །དེ་ལས་གཞན་སྐད་ཅིག་མ་གཉིས་པ་ལ་སོགས་པ་ནས་རྡོ་རྗེ་
ལྟ་བུའི་བར་ནི་མཆོག་གི་དོན་ལ་སོགས་པའི་ཆོས་ཀྱི་དབྱིངས་སོ་སོར་རྟོགས་པའི་
ཕྱིར་སྒོམ་པའི་ལམ་ཡིན་པར་བཤད་དོ། །ཞེས་པ་ནི་ས་བཅུའི་དབང་དུ་བྱས་
ནས་ས་དང་བོ་ནས་གཟུང་བ་ཡིན་གྱི་སྡུག་བསྔལ་ལ་ཆོས་ཤེས་ནས་མིན་ཏེ།
ཀུན་ཏུ་འགྲོ་དོན་དུ་རྟོགས་པ་ལ་སོགས་པ་རྗེས་ཀྱི་ཚེ་ངེས་པ་འདྲེན་ཚུལ་ལ་་་་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
·587.
བཤད་ཅིང་། ཆོས་ཤེས་ཀྱི་ཚེ་མཆོག་གི་དོན་ལ་ངེས་པ་འདྲེན་པར་མི་བཞེད་
པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག གསེར་ཕྲེང་དུ་ས་དང་
བོའི་སྒོམ་ལམ་མ་བཤད་ཀྱང་ས་དང་བོའི་སྒོམ་ལམ་ཁས་ལེན་དགོས་པའི་ཕྱིར་ཏེ།
ས་དང་བོའི་སྐད་ཅིག་དང་བོ་ནི་མཐོང་ལམ་ཡིན་ལ། སྐད་ཅིག་གཉིས་པ་ནས་
སྒོམ་ལམ་དུ་འདོད་དགོས་པའི་ཕྱིར་ཏེ། སྔར་དྲངས་པའི་རྒྱན་སྣང་གི་ལུང་དོན་
བཤད་པའི་ཐད་ཀྱི་རྣམ་བཤད་ལས། གཉིས་པ་ནི་མཐོང་ལམ་གྱི་སྐབས་སུ།
ཁམས་གསུམ་གྱི་སའི་བསྡུས་པའི་ཉོན་སྒྲིབ་ཀུན་བཏགས་བརྒྱ་དང་བཅུ་གཉིས་་་་
ཀྱི་ས་བོན་དང༌། ཤེས་སྒྲིབ་ཀུན་བཏགས་བརྒྱ་དང་བརྒྱད་ཀྱི་ས་བོན་འཇོམས་ལ།
སྒོམ་ལམ་གྱིས་བསྡུས་པའི་ས་དང་བོ་ནས། བཅུ་བའི་བར་གྱིས་སྒོམ་སྤང་ཉོན་
མོངས་བཅུ་དྲུག་གི་ས་བོན་དང་། སྒོམ་སྤང་ཤེས་སྒྲིབ་བརྒྱ་དང་བརྒྱད་ཀྱི་ས་
བོན་རིམ་ཅན་སྤོང་བར་ཤེས་པར་བྱའོ། །འགྲེལ་ཆེན་དུ་བདེན་པ་རྣམས་ཀྱི་
མངོན་པར་ཞེས་སོགས་གསུངས་པའི་ཕྱིར་ཟེར། ཁོ་ན་རེ། རྣམ་བཤད་ཀྱི་བཤད་
ཚུལ་ལྟར་ཁས་ལེན་མི་རིགས་ཏེ། གཞན་དུ་ན་ས་དང་བོའི་མཐོང་ལམ་གྱི་སྐབས་
སུ་ཆོས་ཉིད་ཀུན་འགྲོའི་དོན་དུ་རྟོགས། ས་དང་བོའི་སྒོམ་ལམ་སྐབས་ཆོས་ཉིད་
མཆོག་གི་དོན་དུ་རྟོགས་པར་འགྱུར་ལ། དེ་གཏན་ནས་མི་རུང་བའི་ཕྱིར་རོ། །
ཀུན་ཏུ་འགྲོ་དོན་མཆོག་གི་དོན། །ཞེས་སོགས་ཀྱིས་ས་བཅུའི་གནས་སྐབས་སུ་
སྟོང་ཉིད་རྟོགས་ཚུལ་རེ་སྟེ་བཅུ་ཡོད་པར་གསུངས་པ་ལ་སུས་ཀྱང་བསྙོན་མི་རུང་
བའི་ཕྱིར་རོ། །དེས་ན་གསེར་ཕྲེང་དང་རྟོགས་དཀའི་སྣང་བ་གཉིས་ཀར་ས་དང་
བོའི་སྒོམ་ལམ་མི་བཞེད་པ་ནི་འགྲེལ་ཆེན་གྱི་དགོངས་པ་མཐར་ཐུག་ཡིན་ལ།
རྣམ་བཤད་ཀྱི་བཤད་ཚུལ་དེ་འགྲེལ་ཆེན་གྱི་དོན་དུ་མི་འགྲོ་བའི་ཚུལ་ནི་ཆོས་་་་་་
ཉིད་མཆོག་གི་དོན་དུ་རྟོགས་པ་ས་གཉིས་པའི་སྐབས་ཡིན་ལ་ས་དེ་ས་དང་བོར་་་
མི་རུང་བར་དེས་སྒྲུབ་ནུས་པའི་ཕྱིར་རོ། །ཞེས་ཟེར་བ་སོགས་ལ་དཔྱད་གཞི་ཆེ།



·588 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ས་མཚམས་ས་གཉིས་པ་ནས་བཞག་པ་
ནི་སྒོམ་སྤང་སྐོར་དགུ་དང་ས་དགུའི་སྒོམ་ལམ་སྤང་གཉེན་དུ་སྦྱོར་ཆེད་ཡིན་ལ།
རྣམ་བཤད་དུ་ས་དང་བོ་ནས་བཞག་པ་ནི་འགྲེལ་ཆེན་ལྟར་སྒོམ་སྤང་ཆེན་པོ་་་་་་
རགས་པ་དེ་ནས་སྤངས་པས་རང་ལུགས་བྱས་སོ། །ཞེས་གསུངས་པས་དཔྱད། །
དྲི་བ། ཐེག་ཆེན་སྒོམ་ལམ་གྱི་མཚན་ཉིད་དང་དབྱེ་བ་སོགས་གང་།
ལན། ཐེག་ཆེན་གྱི་རྗེས་ལ་མངོན་རྟོགས་དེ་ཐེག་ཆེན་གྱི་སྒོམ་ལམ་གྱི་
མཚན་ཉིད། དབྱེ་ན། ཟག་བཅས་སྒོམ་ལམ་དང༌། ཟག་མེད་སྒོམ་ལམ་གཉིས།
སྒྲ་དོན་འདྲེས་རུང་དུ་འཛིན་པའི་རྟོག་པ་དང་བཅས་པའི་ཐེག་ཆེན་གྱི་རྗེས་ལ་་་་
མངོན་རྟོགས་དེ། ཐེག་ཆེན་གྱི་སྒོམ་ལམ་ཟག་བཅས་ཀྱི་མཚན་ཉིད། སྤྱིར་ཟག་
བཅས་ཟག་མེད་ཀྱི་འདོད་ཚུལ་གྲུབ་མཐའ་གོང་འོག་མི་འདྲ་བའི་ཁྱད་པར་མང་་
དུ་ཡོད་ཅིང་གྲུབ་མཐའ་གཅིག་ལ་ཡང་བསྟན་བཅོས་དུ་མའི་བཤད་ཚུལ་མང་དུ་་
ཡོད། བསྟན་བཅོས་གཅིག་ལ་ཡང་ལེའུ་དང་སྐབས་དུ་མའི་བཤད་ཚུལ་དུ་མ་
ཡོད་པ་ཡིག་ཆ་སོགས་སུ་གསལ་བ་ལྟར་ལ། ཀུན་བཏུས་སུ། རྩ་བ་དང་ཉེ་བའི་
ཉོན་མོངས་ཐམས་ཅད་ནི་ཟག་པའི་བདག་ཉིད་དང༌། དེ་དག་དང་མཚུངས་
ལྡན་གྱི་སེམས་སེམས་བྱུང་རྣམས་དང༌། དབང་བོ་དྲུག་ནི་རིམ་བཞིན་མཚུངས་
ལྡན་དང་བདག་རྐྱེན་གྱི་སྒོ་ནས་ཟག་པ་དང་འབྲེལ་བ་དང༌། འཕེན་བྱེད་ཀྱི་
དགེ་མི་དགེའི་ལས་རྣམས་ནི་སྲིད་པའི་དབང་གིས་ཡང་སྲིད་འཕེན་པས་ཟག་་་་་
པས་བཅིངས་པ་དང་། སོ་སོ་སྐྱེ་བོ་རྣམས་ནི་ས་གོང་འོག་གི་ཟག་པའི་ས་བོན་
རྗེས་སུ་འབྲེལ་བས་ས་དེ་དང་དེར་སྐྱེ་བས་ཟག་པའི་ས་བོན་རྗེས་སུ་འབྲེལ་བ་་་་་
དང་། གང་ལ་དམིགས་ན་ཉོན་མོངས་སྐྱེ་བའི་དམིགས་པ་རྣམས་ནི་ཟག་པའི་
ཆོས་འཕེལ་བ་དང་རྗེས་སུ་མཐུན་པ་དང༌། དགྲ་བཅོམ་པའི་རྣམ་སྨིན་གྱི་ཕུང་
བོ་ལྟ་བུ་རྣམས་ནི་སྲིད་པ་ལ་སོགས་པའི་ཟག་པའི་རྒྱུ་ལས་བྱུང་ཕྱིར། དེ་ལྟར་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
:589.
ཟག་པའི་སྒོ་དྲུག་དང་འབྲེལ་བས་ཟག་བཅས་དང༌། དེ་དག་དང་མ་འབྲེལ་བའི་
ཟག་མེད་ཀྱི་ཕུང་བོ་ལྔ་དང་འདུས་མ་བྱས་ཀྱི་ཆོས་རྣམས་ནི་ཟག་མེད་དོ། །ཞེས་
གསུངས་སོ། །
སྐབས་འདིའི་ཟག་བཅས་ཟག་མེད་ནི། རང་གི་ངོ་བོ་ཞེན་རིག་གི་རྟོག་པ་
དང་བྱས་མ་བྱས་ལ་བྱེད་དམ་སྙམ་སྟེ། ཡིག་ཆར་ཐེག་ཆེན་སྒོམ་ལམ་གྱི་མཚན་
ཉིད་འཇོག་ཚུལ་དེའི་ཕྱིར་དང་། གསེར་ཕྲེང་ལས། ཟག་པ་དང་བཅས་མ་
བཅས་ཀྱི་དོན་གང་ཞེ་ན། ལམ་ཤེས་དང་གཞི་ཤེས་ལ་ཟག་བཅས་དང་ཟག་མེད་
དུ་བཤད་པ་ནི་མི་བཟུང་སྟེ། ཟག་མེད་ལ་ཡང་ཐལ་བས་སོ། །དེས་ན་གཉིས་
སྣང་གི་རྟོག་པ་དང་བཅས་པའི་རྗེས་ཐོབ་དང་། དེ་མེད་པའི་མཉམ་བཞག་ལ་
བཞེད་དེ། ཞེས་གསུངས་པའི་ཕྱིར་དང༌། རྣམ་བཤད་ལས། འདི་དག་ཟག་
བཅས་སུ་བཞག་པ་ནི། སྒྲ་དོན་འདྲེས་རུང་འཛིན་པའི་རྟོག་པ་དང་བཅས་པ་ལ།
ཟག་བཅས་སུ་བཞག་པ་ཡིན་གྱི། ཞེས་གསུངས་པའི་ཕྱིར་རོ། །འོན་ཀྱང་རྟོགས་
སྣང་ལས། འོ་ན་འདི་དག་ཟག་བཅས་སུ་བཤད་པ་ཟག་པ་གང་གི་དབང་དུ་
བྱས་པ་ཡིན་ཞེ་ན་ཤེས་སྒྲིབ་ཀྱི་ཟག་བཅས་ཡིན་ཞིང་། ཞེས་གསུངས་པ། ལ་ལས་
བུ་ཉ་ལྟར་བྱས་ཟེར་ཡང་དཔྱད། ཟག་བཅས་སྒོམ་ལམ་ལ་དབྱེ་ན། མོས་བསྔོ་
རྗེས་སུ་ཡི་རང་བའི་ཐེག་ཆེན་གྱི་སྒོམ་ལམ་ཟག་བཅས་གསུམ་ཡོད། ཡུམ་དོན་
གསུམ་གང་རུང་གི་འབྱུང་གནས་སུ་ཡིད་ཆེས་པའི་ཐེག་ཆེན་གྱི་རྗེས་ལ་མངོན་་་་
རྟོགས་རྟོག་བཅས་དེ་མོས་པ་སྒོམ་ལམ་གྱི་མཚན་ཉིད། དབྱེ་ན་རང་དོན་མོས་
པའི་དེ། གཉིས་དོན་མོས་པའི་དེ། གཞན་དོན་མོས་པའི་དེ། གསུམ། དེ་རེ་རེ་
ལའང་ཆུང་འབྲིང་ཆེན་པོ་གསུམ་སྟེ་དགུ་དང་། དེ་རེ་རེ་ལའང་ཆུང་ངུའི་ཆུང་
ངུ་སོགས་གསུམ་ཕྱེ་བས་ཉེར་བདུན་ཡོད། རང་དོན་གཉིས་དོན་གཞན་དོན་
གསུམ་བཤད་པ་ནི་བསམ་པའི་སྒོ་ནས་གསུམ་ཀའང་གཞན་དོན་བྱེད་པར་་་་་་་་



.590 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
འདྲའང་སྦྱོར་བ་ལག་ལེན་བྱེད་ཚུལ་གྱི་ལྡོག་ཆ་ནས་གསུམ་དུ་ཕྱེ་བ་ཡིན་ལ།
སྤྱིར་དེ་གསུམ་ཀ་ས་བཅུ་ན་ཡོད་ཀྱང་གཙོ་ཆེ་བའི་དབང་དུ་བྱས་ན་རང་དོན་་་་་
མོས་པ་ས་བདུན་དང༌། གཉིས་དོན་མོས་པ་བརྒྱད་པ་དགུ་བ་གཉིས་དང་།
གཞན་དོན་མོས་པ་ས་བཅུ་བར་འཇོག་གོ ། །
མོས་པ་སྒོམ་ལམ་གསུམ་གང་རུང་སྒོམ་པའི་བྱང་སེམས་ལ་སངས་རྒྱས་བྱང་
སེམས་གོང་མ་རྣམས་ཐུགས་དགྱེས་པའི་ཆ་དང་དེའི་དོན་གནས་ཀྱི་ཡོན་ཏན་་་་་་
བརྗོད་པའི་ཆ་གང་རུང་གིས་བསྡུས་པའི་ཡོན་ཏན་དེ། མོས་པ་སྒོམ་ལམ་གྱི་ཕན་
ཡོན་བསྟོད་བཀུར་བསྔགས་གསུམ་གང་རུང་གིས་བསྡུས་པའི་ཕན་ཡོན་གྱི་མཚན་
ཉིད་དུ་འཇོག་དགོས་ཏེ། ཡིག་ཆར། བསྟོད་བཀུར་བསྔགས་གསུམ་གང་རུང་གི་
ཕན་ཡོན་ཡུམ་རང་འབྲས་དོན་གསུམ་གང་རུང་གི་འབྱུང་གནས་སུ་སྒོམ་པའི་་་་་
སངས་རྒྱས་བྱང་སེམས་གོང་མ་རྣམས་དགྱེས་པའི་ཆ་དང་ཡོན་ཏན་བརྗོད་པའི་་
ཆ་གང་རུང་ངོ༌། །ཞེས་གསུངས་པའི་ཕྱིར། གཞན་དོན་དུ་དགེ་བ་རྫོགས་བྱང་དུ་
བསྔོ་བར་བྱེད་པའི་ཟག་བཅས་སྒོམ་ལམ་དེ། བསྔོ་བ་བླ་ན་མེད་པའི་སྒོམ་ལམ་
གྱི་མཚན་ཉིད། དབྱེ་ན་བཅུ་གཉིས་ཡོད་དེ། ཡོངས་སུ་བསྔོ་བ་ཁྱད་པར་ཅན་གྱི་
སྒོམ་ལམ་དང༌། དམིགས་མེད་རྣམ་པ་ཅན་གྱི་བསྔོ་བ་སྒོམ་ལམ་དང་གཉིས།
ཕྱིན་ཅི་མ་ལོག་པའི་མཚན་ཉིད་ཅན་གྱི་བསྔོ་བ་སྒོམ་ལམ་དང་གསུམ། དབེན་
པའི་བསྔོ་བ་སྒོམ་ལམ་དང་བཞི། སངས་རྒྱས་བསོད་ནམས་རང་བཞིན་དྲན་
པའི་བསྔོ་བ་སྒོམ་ལམ་དང་། ཐབས་ལ་མཁས་པའི་བསྔོ་བ་སྒོམ་ལམ་དང་།
མཚན་མ་མེད་པའི་བསྔོ་བ་སྒོམ་ལམ་དང་། སངས་རྒྱས་ཀྱིས་རྗེས་སུ་གནང་བའི་
བསྔོ་བ་སྒོམ་ལམ་དང༌། ཁམས་གསུམ་དུ་གཏོགས་པ་མ་ཡིན་པའི་བསྔོ་བ་སྒོམ་
ལམ་དང༌། བསོད་ནམས་ཆེན་པོ་འབྱུང་བའི་བསྔོ་བ་ཆུང་ངུའི་སྒོམ་ལམ་དང༌།
བསོད་ནམས་ཆེན་པོའི་འབྲིང་གི་བསྔོ་བ་སྒོམ་ལམ་དང་། བསོད་ནམས་ཆེན་



༄༅སྐབས་གཉིས་པའི་སྐོར་གྱི་དྲི་བ་དྲིས་ལན།
： 591 .
པོའི་བསྔོ་བ་ཆེན་པོའི་སྒོམ་ལམ་དང་བཅུ་གཉིས་ཡོད་དོ། ། འང་ལོ་
རང་གཞན་གྱི་དགེ་བ་ལ་མངོན་པར་དགའ་བའི་ཐེག་ཆེན་གྱི་ཟག་བཅས་་་་
སྒོམ་ལམ་དེ། ཐེག་ཆེན་གྱི་རྗེས་སུ་ཡི་རང་བླ་ན་མེད་པའི་སྒོམ་ལམ་གྱི་མཚན་
ཉིད། དབྱེ་ན་ཀུན་རྫོབ་དང་དོན་དམ་ཡུལ་ཅན་གྱི་ཡི་རང་གཉིས་ཡོད། མོས་པ་
སོགས་འདི་དག་གི་ས་མཚམས་ས་དང་བོ་ནས་ས་བཅུ་བའི་བར་དུ་ཡོད། མོས་
པ་སྒོམ་ལམ་གྱི་ཕན་ཡོན་བསྟོད་བཀུར་བསྔགས་གསུམ་གཅིག་ཆར་ཐོབ་བམ་་་་་
རིམ་གྱིས་ཐོབ་ཟེར་བ་ལ། ཁ་ཅིག་ན་རེ། དེ་གསུམ་རིམ་གྱིས་ཐོབ་པ་ཡིན་ཏེ།
དང་བོར་རང་དོན་མོས་པ་སྒོམ་ལམ་གྱི་ཕན་ཡོན་བསྟོད་པ་སྐོར་དགུ་ཐོབ། དེའི་
རྗེས་སུ་གཉིས་དོན་མོས་པ་སྒོམ་ལམ་གྱི་ཕན་ཡོན་བཀུར་བ་སྐོར་དགུ། དེ་རྗེས་
སུ་གཞན་དོན་མོས་པ་སྒོམ་ལམ་གྱི་ཕན་ཡོན་བསྔགས་པ་སྐོར་དགུ་ཐོབ་དགོས་་་་
པའི་ཕྱིར། མ་གྲུབ་ན། དེར་ཐལ། དེ་འདྲའི་དགུ་ཚན་གསུམ་རིམ་བཞིན་ཆུང་
ངུ་དང་འབྲིང་དང་ཆེན་པོར་ཡང་བཤད་པའི་ཕྱིར། ཉི་ཁྲི་དག་ལྡན་ལས། དེ་
རྣམས་དགུ་མཚན་དང་བོ་ལ་ནི་བསྟོད་པ་ཆུང་ངུ་སྟེ། ཡང་དག་པའི་ཡོན་ཏན་
བརྗོད་པའོ། དེ་དག་ཉིད་ཀྱི་གཉིས་པ་ལ་ནི་བཀུར་བ་སྟེ། འབྲིང་ངོ༌། །དེ་དག་
ཉིད་ཀྱི་གསུམ་པ་ལ་ནི་བསྔགས་པ་སྟེ་ཆེན་པའོ། །ཞེས་དང་། སྙིང་བོ་མཆོག་
ལས་ཀྱང་། དེ་ལ་ཡོད་ཏན་བརྗོད་པ་ནི། ཆུང་དུ་དང་འབྲིང་དང་ཆེན་པོའི་དབྱེ་
བས་བསྟོད་པ་དང་བཀུར་བ་བསྔགས་པ་ཡིན་ནོ། །ཞེས་དང་། དེ་བཞིན་དུ་རྗེ་
རེད་མདའ་བའི་རྣམ་བཤད་དང་གསེར་ཕྲེང་ལས་སོགས་ཀྱང་། མོས་པ་གསུམ་
རིམ་གྱིས་ཐོབ་པར་བཤད་ཅིང་བསྟོད་སོགས་གསུམ་རིམ་བཞིན་དེ་གསུམ་གྱི་་་་་
ཕན་ཡོན་དུ་གསུངས་པའི་ཕྱིར་ཟེར་བ་ལ། ཁ་ཅིག་གིས་མ་ཁྱབ་སྟེ། གཞུང་དེ་
དག་གིས་མོས་པ་གསུམ་རིམ་གྱིས་ཐོབ་པའི་དབང་དུ་བྱས་ཀྱི་མཐའ་གཅིག་ཏུ་མ་
ངེས་ཏེ། གཞན་དུ་ན་ས་དང་བོ་བདུན་གྱི་སྒོམ་ལམ་གྱི་ཕན་ཡོན་ལ་བཀུར་



• 592. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བསྔགས་གཉིས་མེད་པ་དང་། ས་བཅུ་བའི་སྒོམ་ལམ་གྱི་ཕན་ཡོན་ལ་བསྟོད་
བཀུར་གཉིས་མེད་པར་ཐལ། བསྟོད་སོགས་གསུམ་མོས་པ་སྒོམ་ལམ་གསུམ་གྱི་
ཕན་ཡོན་ལ་རིམ་བཞིན་སྦྱར་ལ་སྣོལ་མར་མི་སྦྱར་མོས་པ་གསུམ་རིམ་ཅན་ཁོ་་་་་་
ནར་ཐོབ་པའི་ཕྱིར། འདོད་མི་ནུས་ཏེ། ས་བཅུ་ཁའི་སྒོམ་ལམ་རེ་རེའི་ཕན་ཡོན་
ལ་བསྟོད་སོགས་ཐམས་ཅད་ཡོད་པའི་ཕྱིར། མ་གྲུབ་ན། དེར་ཐལ། ཕན་ཡོན་
གསུམ་པོ་དེ་དག་མོས་པར་མ་ཟད་བསྔོ་བ་དང་རྗེས་སུ་ཡི་རང་བའི་སྒོམ་ལམ་ལ་་
ཡང་སྦྱར་བའི་ཕྱིར། གསེར་ཕྲེང་ལས། ཕན་ཡོན་གསུམ་པོ་འདི་མོས་པ་ལ་
མཚོན་པ་ཙམ་ཡིན་པས་བསྔོ་བ་དང་རྗེས་སུ་ཡི་རང་ལ་ཡང་སྦྱར་ཞེས་རྗེ་བདག་་་
ཉིད་ཆེན་པོས་འཆད་དོ། །ཞེས་པ་ནི་ལོ་ཙཱ་བ་ཆེན་པོའི་ཊིཀྐ་ལས། དེ་ལྟར་མོས་
པ་ལ་ཉི་ཤུ་རྩ་བདུན་དུ་ཕྱེ་བ་དང༌། སྒོམ་པ་པོ་ལ་སྤྲོ་བ་སྒྲུབ་པ་བསྟོད་པ་ལ་
སོགས་པ་ཉི་ཤུ་རྩ་བདུན་དུ་ཕྱེ་བ་འདི་ནི་བསྔོ་བ་དང་རྗེས་སུ་ཡི་རང་བ་ལ་མ་་་་་
སྦྱར་ཡང་ངེས་པར་གནས་པས་གོ་སླ་བར་དགོངས་པ་སྟེ། ཞེས་གསུངས་པས་སོ། །
ཡང་དེར་ཐལ། དེར་མ་ཟད་བྱང་སེམས་ཀྱི་སྡོམ་པ་ཡང་དག་པར་ལེན་པ་ནས་
བཟུང་སྟེ། བྱང་སེམས་ཚོགས་སྦྱོར་མཐོང་གསུམ་གྱི་གནས་སྐབས་ཐམས་ཅད་དུ་
བསྟོད་སོགས་དེ་དག་འབྱུང་ཡང་སྐབས་འདིར་སྒོམ་ལམ་གྱི་ཕན་ཡོན་དུ་་་་་་
གསུངས་པ་ནི་འདིའི་ཡོན་ཏན་བསྟན་པའི་ཕྱིར་ཡིན་པར་འགྲེལ་བཤད་ཚིག་་་་་་
གསལ་ལས་གསུངས་པའི་ཕྱིར། དེ་ཉིད་ལས། ལེགས་པར་ཞུགས་པའི་བྱང་ཆུབ་
སེམས་དཔའ་དེ་ལ་ཐུགས་དགྱེས་པས་གནས་པ་ཁོ་ན་བསྟོད་པ་ལ་སོགས་པ་ཡིན་
ཏེ། དེ་ཡང་ཚོགས་ཀྱི་ལམ་ཡང་དག་པར་སྤྱོད་པའི་དུས་ན་གནས་སྐབས་ཐམས་
ཅད་དུ་ཡང་འབྱུང་བ་ནི། ལས་དང་བོ་བའི་ས་ཉིད་ལ་བྱང་ཆུབ་སེམས་དཔའི་
སྡོམ་པ་ཡང་དག་པར་ལེན་པ་གྲུབ་པའི་དབང་དུ་བྱས་ཏེ་དེའི་ཚེ་དེ་ལ་དགེ་བའི་
ཕྱིར། རྒྱལ་བ་སྲས་དང་བཅས་རྣམས་ཀྱིས། །དགེ་བའི་ཐུགས་ཀྱིས་རྟག་པར་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
: 593 .
ཡང་། །བུ་སྡུག་འདྲ་བ་དགོངས་པ་ཡིན་ཞེས་བཤད་དེ། །དེ་རྒྱས་པར་ནི་བྱང་
ཆུབ་སེམས་དཔའི་སའི་ཚུལ་ཁྲིམས་ཀྱི་ལེའུར་བལྟའོ། །ཚུལ་འདིས་ན་ཐམས་
ཅད་དུ་ལྡན་ཡང་བསྒོམ་པའི་ལམ་གྱི་དབང་དུ་བྱས་པ་ནི་འདིར་ཡོན་ཏན་ཡོངས་
སུ་བསྟན་པའི་ཕྱིར། ཞེས་སོགས་གསུངས་པའི་ཕྱིར་ཟེར་བས་དཔྱད་པར་བྱ། །
ཡང་ཁ་ཅིག བསྔོ་བ་སྒོམ་ལམ་གྱི་བསྔོ་རྒྱུ་ལ་འདུས་བྱས་དང་འདུས་མ་
བྱས་གཉིས་ཡོད་པར་ཐལ། ཡོད་པའི་ཕྱིར། མ་གྲུབ་ན། ཡོད་པར་ཐལ། དེ་ལ་
འདུས་བྱས་དགེ་བ་དང༌། འདུས་མ་བྱས་དགེ་བ་འགོག་བདེན་ལྟ་བུ་ཡང་ཡོད་
པའི་ཕྱིར། ལུང་གི་སྙེ་མ་ལས། དང་བོ་བསྔོ་རྒྱུ་ནི། བསོད་ནམས་དང་ཡེ་ཤེས་
སམ། འདུས་བྱས་དང་འདུས་མ་བྱས་ཀྱི་དགེ་བ་རྣམས་ཏེ་ཕལ་ཆེན་ལས། འགྲོ་
ཀུན་དགེ་ལ་ཇི་སྙེད་ཡོད་པ་དང༌། །བྱས་དང་བྱེད་འགྱུར་དེ་བཞིན་བྱེད་པ་དག།
ཅེས་སོ། །གང་དག་འདུས་མ་བྱས་དགེ་བར་མི་འདོད་པ་ཆིས་རྣམ་པར་འཁྱམས་
ཏེ། དབུས་མཐར། དགེ་གཉིས་ཐོབ་པར་བྱ་བའི་ཕྱིར། །ཞེས་པའི་འགྲེལ་བར།
དགེ་བ་ནི་འདུས་བྱས་དང་འདུས་མ་བྱས་སོ་ཞེས་པས་སོ། །དེ་བསྔོར་མི་རུང་ངོ་
ཞེས་སྨྲ་བའང་ནོར་བར་མངོན་ཏེ། རྡོ་རྗེས་རྒྱལ་མཚན་ལས། དེ་བཞིན་ཉིད་
ཀྱིས་ངང་ཚུལ་ཇི་འདྲ་དང་། །དེ་བཞིན་ཉིད་ཀྱི་རང་བཞིན་ཇི་འདྲ་དང༌། །དེ་
བཞིན་ཉིད་ཀྱི་མཚན་ཉིད་ཇི་འདྲ་དང་། །དེ་འདྲར་ལས་རྣམས་ཀུན་ཀྱང་ཡོངས་
སུ་བསྔོ། །ཞེས་པས་སོ། །འོ་ན་ཆོས་ཉིད་འགྱུར་བ་དང་བཅས་པར་ཐལ་ཞིང་།
ཁམས་གསུམ་དང་དུས་གསུམ་དུ་མ་གཏོགས་པ་བསྔོ་བྱ་མིན་པར་བཤད་པ་དང་།
འགལ་ལོ་ཞེ་ན། སྐྱོན་མེད་དེ། ཆོས་ཉིད་ངོ་བོ་འགྱུར་བ་མེད་ཀྱང་དྲི་བཅས་དྲི་
མེད་དུ་གནས་གྱུར་པ་ཡོད་པའི་ཕྱིར། ཞེས་པའི་བར་གསུངས་པའི་ཕྱིར་ཟེར་བ་
ལ། ཁ་ཅིག་གིས་དེ་མི་འཐད་དེ། བསྔོ་བ་སྒོམ་ལམ་གྱི་བསྔོ་རྒྱུ་ལ། འདུས་བྱས་
དགེ་བས་ཁྱབ་པའི་ཕྱིར། ཉ་ཊཱིཀ་ལས། འདུས་བྱས་ཀྱི་དགེ་བའི་རྩ་བ་ཐམས་



• 594. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅད་ཡིན་ཏེ། རྡོ་རྗེ་རྒྱལ་མཚན་གྱིས་(ཕལ་ཆེན་གྱི) བསྔོ་བའི་ལེའུར། འགྲོ་ཀུན་
དགེ་བ་ཇི་སྙེད་ཡོད་པ་དང་། །བྱས་དང་བྱེད་འགྱུར་དེ་བཞིན་བྱེད་པ་དག།
ཅེས་སོ། །མདོ་དེའི་དོན་ལ། འགྲོ་ཀུན་ཇི་སྙེད་པའི་དགེ་བ་ཆོས་དབྱིངས་བདེ་
གཤེགས་སྙིང་བོ་ལ། བཞེད་པ་ནི་ནོར་བ་ཡིན་ཞེས་ཆོས་རྗེ་ས་སྐྱ་པཎྜི་ཏས་
བཀག་ཅིང༌། དེ་བསྔོ་རྒྱུ་ཡང་མིན་ལ་དགེ་བའང་མིན་ཞེས་རྒྱ་ཆེར་སྡོམ་གསུམ་
རབ་དབྱེར་བཀོད་དོ། ཞེས་སོགས་གསུངས་པའི་ཕྱིར་ཟེར་ན་དཔྱད་དོ། །
ཡང་གཞན་གྱི་དགེ་བ་བསྔོ་རྫས་ལ་འཇོག་མི་འཇོག་གསུངས་ཟིན་མི་མཐུན་
པ་འགའ་རེ་ཡོད་ཀྱང༌། རྗེ་གུང་ཐང་བློ་གྲོས་ཀྱི་ཕར་ཕྱིན་ལས། རྣམ་བཤད་ལས།
རང་གཞན་གྱི་དགེ་རྩ་ཐམས་ཅད་བྱང་ཆུབ་ཀྱི་ཡན་ལག་ཏུ་སྒྱུར་བར་བྱེད་པའི་་་
བླ་ན་མེད་པའི་བསྔོ་བ་ཡིན་པའི་ཕྱིར། ཞེས་དང་། མཚན་ཉིད་ལ་ཡང་རང་
གཞན་གྱི་དགེ་རྩ་སྦྱར་བ་དང་། བདག་དང་གཞན་གྱི་དུས་གསུམ་དང༌། །འབྲེལ་
བའི་ཚོགས་གཉིས། ཞེས་གཞན་གྱི་དགེ་བ་བསྔོ་རྫས་ལ་བཞག་པ་ཅི་ཞེ་ན། དེ་
དག་ལ་ཡི་རང་བྱས་པ་ལ་དགོངས་ཀྱི་བསྔོ་རྫས་ལ་རྒྱུད་གཅིག་པའི་རྒྱུད་ཀྱི་དགེ་་་
བ་དགོས་ཏེ། དགེ་བ་ཅུང་ཟད་བདག་གིས་ཅི་བསགས་པ། །ཞེས་བདག་སྒྲ་སྦྱར་
བའི་ཕྱིར། ཞེས་པ་དང་། ཡང་ན་གཞན་རྒྱུད་ཀྱི་དགེ་བ་སོགས་བསྔོ་རྫས་སུ་
བཞག་ནས་བསྔོ་བ་སྒོམ་ལམ་དེ་དག་བྱང་ཆུབ་ཀྱི་ཡན་ལག་ཏུ་སྒྱུར་བྱེད་ཡིན་་་་་
ཀྱང་། དེ་དག་བྱང་ཆུབ་ཀྱི་ཡན་ལག་ཏུ་བསྒྱུར་མི་དགོས་ཏེ། དེ་རང་གི་དུས་
གསུམ་དུ་བསགས་པའི་དགེ་བ་ཐམས་ཅད་བྱང་ཆུབ་ཀྱི་ཡན་ལག་ཏུ་སྒྱུར་བྱེད་་་་
ཡིན་ཀྱང་། དེ་དག་ཐམས་ཅད་དེར་བསྒྱུར་མི་ཐུབ་པའི་ཕྱིར་ཏེ། དེ་ལ་སྔར་
འཁོར་བའི་རྒྱུར་བསྔོས་པ་དང་། ཉན་རང་གི་བྱང་ཆུབ་ཀྱི་ཡན་ལག་ཏུ་བསྒྱུར་
ཟིན་པ་སོགས་ཡོད་པའི་ཕྱིར། ཞེས་པ་གང་བདེ་བཟུང་བར་བྱའོ། །ཞེས་པ་ལྟར་
ཡིན་ནམ་སྙམ་མོ། །



1
༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
: 595 .
དྲི་བ། སྒྲུབ་པ་སྒོམ་ལམ་དང༌། རྣམ་དག་སྒོམ་ལམ་གཉིས་ཀྱི་
མཚན་ཉིད་དང་དབྱེ་བ་སོགས་གང་། །
ལན། ཐེག་ཆེན་གྱི་ཟག་མེད་སྒོམ་ལམ་གང་། རང་འབྲས་རྟོགས་པ་
མཐར་ཐུག་གི་ལག་རྗེས་འཇོག་པའི་ཆ་ནས་བཞག་པའི་ཐེག་ཆེན་གྱི་ཟག་མེད་་་་
རྗེས་ལ་མངོན་རྟོགས་དེ། སྒྲུབ་པ་སྒོམ་ལམ་གྱི་མཚན་ཉིད། དབྱེ་ན་ལྔ་ཡོད་དེ།
རྟག་ཆད་ཀྱི་མཐའ་དང་བྲལ་བའི་དབུས་མཐོང་བས་ངོ་བོ་ཉིད་དང་ཕར་ཕྱིན་་་་་
གཞན་ལྔའང་སངས་རྒྱས་སུ་བགྲོད་པའི་ལམ་ཡིན་ཡང་། ལམ་གྱི་དངོས་གཞི་
དང༌། ལུས་ནི་ཤེར་ཕྱིན་ཡིན་པས་མཆོག་ཉིད་དང༌། དེ་དག་གི་སྟེང་དུ་སྐྱེ་
འཇིག་སོགས་ཀྱང་བདེན་མེད་དུ་སྒོམ་པ་ནི་མངོན་པར་འདུ་མི་བྱེད་པ་དང་།
དང་། དོན་ཆེན་པོ་དང་ལྔ་ཡོད་པའི་ཕྱིར། ཐེག་ཆེན་གྱི་ཟག་མེད་སྒོམ་ལམ་
གང་། རང་འབྲས་སྤངས་པ་མཐར་ཐུག་གི་ལག་རྗེས་འཇོག་པའི་ཆ་ནས་བཞག་
པའི་ཐེག་ཆེན་ཟག་མེད་རྗེས་ལ་མངོན་རྟོགས་དེ། རྣམ་དག་སྒོམ་ལམ་གྱི་མཚན་
ཉིད། དབྱེ་ན་ས་བཅུའི་རྣམ་དག་སྒོམ་ལམ་བཅུ་ཡོད། རྣམ་དག་བཞི་ཡོད་དེ།
ཉན་ཐོས་ཀྱི་རྣམ་དག་རང་རྒྱལ་གྱི་རྣམ་དག་བྱང་ཆུབ་སེམས་ཀྱི་རྣམ་དག །
སངས་རྒྱས་ཀྱི་རྣམ་དག་སྟེ་བཞིའོ། །ཉོན་མོངས་སྤངས་པའི་ཆ་ནས་བཞག་པའི་
ཉན་ཐོས་ཀྱི་སོ་སོར་བརྟག་འགོག་དེ་ཉན་ཐོས་ཀྱི་རྣམ་དག་གི་ངོ་བོ་དང་། རང་
འདྲེན་བྱེད་ཀྱི་བར་ཆད་མེད་ལམ་གྱི་ངོས་སྐལ་གྱི་གཟུགས་སོགས་ཕྱི་དོན་དུ་་་་་་
འཛིན་པའི་རྟོག་པ་སྤངས་པའི་ཆ་བཞག་གི་རང་རྒྱལ་གྱི་སོ་སོར་བརྟག་འགོག་དེ།
རང་རྒྱལ་གྱི་རྣམ་དག་གི་ངོ་བོ་ཡིན། རང་འདྲེན་བྱེད་ཀྱི་བར་ཆད་མེད་ལམ་གྱི་
སྤང་བྱར་གྱུར་པའི་ལམ་གསུམ་གྱི་སྒྲིབ་པ་ཅི་རིགས་སྤངས་པའི་རབ་ཏུ་ཕྱེ་བའི་་་་
བྱང་སེམས་ཀྱི་བྲལ་བ་དེ། བྱང་སེམས་ཀྱི་རྣམ་དག་གི་མཚན་ཉིད། སྒྲིབ་གཉིས་



• 596 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཟད་པར་སྤངས་པའི་རབ་ཏུ་ཕྱེ་བའི་སོ་སོར་བརྟག་འགོག་དེ། སངས་རྒྱས་ཀྱི་
རྣམ་དག་གི་མཚན་ཉིད་དོ། །ཡང་སངས་རྒྱས་བསྟེན་དང་སྦྱིན་སོགས་དང་། །
ཞེས་སོགས་ཀྱིས་རྣམ་དག་སྒོམ་ལམ་ཁྱད་པར་ལྔ་ལྡན་དུ་བསྟན་ཏེ། སངས་རྒྱས་
བསྟེན་དང་། ཞེས་སོགས་དང༌། སྡིག་པའི་གྲོགས་པོས་ཡོངས་ཟིན་པའོ། །ཞེས་
པའི་བར་གྱིས་དེའི་རྒྱུའི་ཁྱད་པར་བསྟན། འབྲས་བུ་དག་པ་གཟུགས་ལ་སོགས། །
ཞེས་པ་ནས། དཔྱད་དུ་མེད་པས་དག་པར་བརྗོད། །ཅེས་པའི་བར་གྱིས་ཡུལ་གྱི་
ཁྱད་པར་བསྟན། ཉོན་མོངས་ཤེས་བྱ་ལམ་གསུམ་གྱི། །ཞེས་པ་ནས། སངས་
རྒྱས་རྣམ་ཀུན་ཤིན་ཏུ་བ། །ཞེས་བའི་བར་གྱིས་འབྲས་བུའི་ཁྱད་པར་བསྟན། ས་
དགུ་ལ་ནི་ཆེན་པོ་ཡི། །ཞེས་པ་ནས་སོགས་པའི་ལམ་ནི་དག་པ་ཡིན། །ཞེས་པའི་
བར་གྱིས་ངོ་བོའི་ཁྱད་པར་བསྟན། དེ་ལ་ཀླན་ཀ་སྤངས་པ་ཡི། །ཞེས་སོགས་ཀྱིས་
གཉེན་པོས་སྤང་བྱ་སྤོང་ཚུལ་ལ་རྩོད་པ་སྤོང་བའི་སྒོ་ནས་གཞལ་བྱའི་ཁྱད་པར་་་་
བསྟན་པ་ཡིན་པའི་ཕྱིར། །
དེའི་རྒྱུའི་ཁྱད་པར་ལ་ཡང་དེ་སྐྱེ་བའི་རྒྱུའི་ཁྱད་པར། དེ་མི་སྐྱེ་བའི་རྒྱུའི་
ཁྱད་པར་གཉིས། དང་བོ་ལ་ཡང་། ཕྱིའི་རྐྱེན་སངས་རྒྱས་ལ་སོགས་པའི་དགེ་
བའི་བཤེས་གཉེན་བསྟེན་ཅིང་མཉེས་པར་བྱེད་པ། ནང་གི་རྐྱེན་སྦྱིན་སོགས་
ཕར་ཕྱིན་ཉམས་སུ་ལེན་པ། ། ཞི་ལྷག་ཟུང་འབྲེལ་ཀྱི་ཐབས་ལ་མཁས་པ་དང་
གསུམ། གཉིས་པ་ལ་ཡང་། སྔོན་དགེ་བ་མ་བྱས་པས་བདུད་ཀྱིས་གནོད་པ་བྱས་
པ་དང༌། ཆོས་ཟབ་མོ་ལ་མ་མོས་པ་དང༌། བདེན་འཛིན་གྱིས་བཅིངས་པ་དང་།
མི་དགེ་བའི་བཤེས་གཉེན་གྱི་དབང་དུ་སོང་བ་དང༌། བཞིར་གསུངས་ལ། རྒྱུ་དེ་
གཉིས་རིམ་བཞིན་རྣམ་དག་སྒོམ་ལམ་གྱི་མཐུན་རྐྱེན་དང་། འགལ་རྐྱེན་དུ་
བཤད་དེ། འགྲེལ་བ་ལས། གང་ཞིག་ཡོངས་སུ་བཟུང་བ་དང་བོར་བས་འཐོབ་
པར་འགྱུར་བ་དེའི་སྐྱེ་བ་དང་མི་སྐྱེ་བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་་་་་་་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
: 597.
བསལ་བའི་སྒོ་ནས་གཉིས་པ་ཤིན་ཏུ་རྣམ་པར་དག་པའི་མཚན་ཉིད། ཅེས་དང་
གསེར་ཕྲེང་ལས་ཀྱང་། མཐུན་རྐྱེན་གང་ཞིག་ཡོངས་སུ་བཟུང་བ་དང་འགལ་
རྐྱེན་གང་ཞིག་བོར་བས་འཐོབ་པར་འགྱུར་བའི་རྣམ་དག་སྒོམ་ལམ་འདིའི་སྐྱེ་་་་་
བའི་རྒྱུ་དང་མི་སྐྱེ་བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་དུ་གཏང་བའི་་་
སྒོ་ནས་སོ། །ཞེས་གསུངས་པའི་ཕྱིར། ཟག་མེད་སྒོམ་ལམ་ལ་སྒྲུབ་པ་སྒོམ་ལམ་
དང༌། རྣམ་དག་སྒོམ་ལམ་གཉིས་འབྱེད་པའི་རྒྱུ་མཚན་ལ། ཁ་ཅིག སྒྲུབ་པ་
སྒོམ་ལམ་སྤངས་པ་དང་། རྣམ་དག་སྒོམ་ལམ་རྟོགས་པར་འདོད་པ་དང༌། ལ་
ལས། དང་བོ་བར་ཆད་མེད་ལམ་དང༌། གཉིས་པ་རྣམ་གྲོལ་ལམ་ལ་སྦྱར་བ་མི་
འཐད་ལ། ཡང་ཁ་ཅིག དང་བོ་གཞན་དབང་གི་ཡུལ་ཅན་གཉིས་པ་ཡོངས་གྲུབ་
ཀྱི་ཡུལ་ཅན་དུ་བཤད་པ་རྣམས་རེ་རེ་ནས་མི་འཐད་དེ། གསེར་ཕྲེང་ལས།
འབྱེད་པའི་རྒྱུ་མཚན་ལ་ཁ་ཅིག་ནི་སྤངས་རྟོགས་དང་གཞན་དག་བར་ཆད་མེད་་
ལམ་དང་རྣམ་གྲོལ་ལམ་དང་། ལ་ལ་གཞན་དབང་གི་ཡུལ་ཅན་ཡོན་ཏན་སྒྲུབ་
པ་དང་ཡོངས་གྲུབ་ཀྱི་ཡུལ་ཅན་དྲི་མ་སེལ་བ་གཉིས་ཡོད་པས་སོ་ཞེས་ཟེར་རོ། །
དེ་ལ་དང་བོ་ལྟར་ན། རྣམ་དག་སྒོམ་ལམ་སྤངས་པ་ཡིན་པས་འདུས་མ་བྱས་སུ་
འགྱུར་ལ། དེ་ཡང་མི་འཐད་དེ། ཤིན་ཏུ་རྣམ་པར་དག་པ་ཞེས་བྱ་བ་འདི་ནི་
སྒོམ་པའི་ལམ། ཞེས་སྒོམ་ལམ་དྲི་མ་སེལ་བྱེད་དུ་གསུངས་སོ། །གཉིས་པ་ཡང་མི་
རུང་སྟེ། ཆེན་པོ་ལ་སོགས་དྲི་མ་ཡིན། །གཉེན་པོ་ཆུང་ངུའི། ཞེས་སྤང་བྱ་དགུ་
འཇོམས་བྱེད་དུ་གསུངས་ལ། རྣམ་གྲོལ་ལམ་གྱི་ཚེ་གཉེན་པོའི་བྱེད་པ་ཆད་པས་
སོ། །དགེ་སྦྱོང་གི་ཚུལ་གྱི་འབྲས་བུ་ཞེས་པ་དང་མི་འགལ་ཏེ། དེས་ནི་རྣམ་གྲོལ་
ལམ་ཡོད་པ་ཙམ་དུ་བསྟན་གྱི་ངེས་པ་མིན་ཏེ། གཞན་དུ་ན་ས་དགུ་ཞེས་སོགས་
དང་འགལ་བས་སོ། །དེས་ན་གཉིས་ཀ་ལ་ཡང་བར་ཆད་མེད་ལམ་དང་རྣམ་
གྲོལ་ལམ་གཉིས་ཡོད་དོ། །གསུམ་པས་ནི། མཉམ་རྗེས་ལ་འདོད་པར་སྣང་བས་



.598. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དེ་ཡང་མི་རུང་སྟེ། ཟག་བཅས་ཟག་མེད་གཉིས་ནི་མཉམ་རྗེས་ཀྱི་དབང་དུ་བྱས་
པར་སྔར་བསྟན་པས་སོ། །ཞེས་གསུངས་པའི་ཕྱིར། དེས་ན་རང་ལུགས་ལ་
སྤངས་རྟོགས་ཀྱི་ལག་རྗེས་ཀྱི་ལྡོག་ཆ་ནས་སོ་སོར་ཕྱེ་བས་ངོ་བོ་གཅིག་ལ་ལྡོག་པ་
ཐ་དད་ཡིན་ཏེ། གསེར་ཕྲེང་ལས། དེས་ན་མཉམ་བཞག་ཟག་མེད་གཅིག་ཉིད་
ཡུལ་རྟོགས་ཚུལ་གྱི་སྒོ་ནས་ཐོབ་བྱ་འགྲུབ་པར་བྱེད་པ་དང༌། སྤང་བྱ་འཇོམས་
ཚུལ་གྱི་སྒོ་ནས་དྲི་མ་སེལ་བར་བྱེད་པ་གཉིས་ཀྱི་ལྡོག་པ་ནས་བསྟན་པས་འདི་་་་་
གཉིས་དངོས་པོ་ཐ་དད་པར་མི་བསམ་མོ། །ཞེས་དང༌། ཡིག་ཆར། འདོད་མི་
ནུས་ཏེ། མཉམ་བཞག་གཅིག་ལ་ཡུལ་རྟོགས་ཚུལ་གྱི་སྒོ་ནས་སྒྲུབ་པ་དང༌། སྤང་
བྱ་འཇོམས་ཚུལ་གྱི་སྒོ་ནས་རྣ་མ་དག་གི་དེ་ཞེས་ལྡོག་པས་གཉིས་འབྱེད་པའི་་་་་་
ཕྱིར། ཞེས་གསུངས་པའི་ཕྱིར། འོན་ཀྱང་རྣམ་པ་གཅིག་ཏུ་དེ་ལྟར་འདོད་མི་
རུང་ངམ་སྙམ་སྟེ། ཕར་ཕྱིན་ལམ་བསྒྲིགས་ལས། དེ་ནས། དེ་ཡི་ངོ་བོ་ཉིད་
མཆོག་ཉིད། །ཅེས་པའི་སྐབས་ནས་བསྟན་པ་ལྟར་རྟེན་འབྱུང་སྒྱུ་མར་རྟོགས་
པའི་ངོ་བོ་ཉིད། དེ་ཡང་སྦྱིན་སོགས་ལྔས་ཟིན་པས་མཆོག་ཏུ་གྱུར་པ་དང་། བྱེད་
པ་ཀུན་བདེན་པར་ཞེན་པའི་ཚུལ་གྱིས་འདུ་མི་བྱེད་པ་དང༌། བདེན་སྟོང་སྤྲོས་
བྲལ་ལ་ཡིད་གཏོད་པར་བྱ་ཞིང་དེ་ལྟར་བྱས་པས་དོན་ཆེན་པོ་སངས་རྒྱས་འཐོབ་
པར་འགྱུར་བའོ། །སྐབས་འདིར་ཟག་བཅས་དང་ཟག་མེད་ཀྱི་ཁྱད་པར་བཤད་
པ་ནི་འདྲེས་རུང་དུ་འཛིན་པའི་རྟོགས་པ་ཡོད་མེད་ཡིན་ལ། སྒྲུབ་པ་སྒོམ་ལམ་
རྗེས་ཐོབ་ཀྱི་གནས་སྐབས་སུ་བྱུང་ཡང་རྟེན་འབྲེལ་སྒྱུ་མ་ལྟ་བུར་སྣང་བའི་འདྲེས་
རུང་དུ་འཛིན་པའི་རྟོག་བྲལ་ལོ། །མཉམ་བཞག་ཏུ་འབྱུང་བ་རྣམས། ཞེས་སྒྲུབ་
པ་སྒོམ་ལམ་དེའི་ངོ་བོ་ལ་རྟེན་འབྱུང་སྒྱུ་མ་ལྟ་བུར་རྟོགས་པའི་ངོ་བོ་ཡང་ཡོད།
སྐབས་འདིའི་ཟག་བཅས་ཟག་མེད་གཉིས་ཀྱང་མཉམ་རྗེས་གཉིས་ལ་མི་བྱེད་་་་་
པར་རྟོག་པའི་ཟག་པ་དང་བཅས་མ་བཅས་ལ་བྱེད་པར་གསུངས་པའི་ཕྱིར།



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
599 .
དེས་ན། གསེར་ཕྲེང་དང་ཡིག་ཆར་མཉམ་བཞག་དགོས་པར་གསུངས་པ་རྗེ་
གུང་ཐང་བློ་གྲོས་ཀྱིས་དངོས་བསྟན་གཙོ་བོའི་དབང་དུ་བྱས་པར་གསུངས་ལ།
དེ་ལྟར་ཡིན་ནམ་སྙམ་ཡང་བརྟག་གོ། །
ཡང་འདིར་འབྲས་བུ་དག་པས་ཡུལ་གཟུགས་སོགས་དག་པར་གསུངས་་་་་
པའི་དོན་ནི། གསེར་ཕྲེང་ལས། ཡུལ་ཅན་འབྲས་བུ་དང༌། ཡུལ་གཟུགས་སོགས་
རྣམ་པར་དག་པར་འཇོག་པ་ནི་ཡུལ་ཅན་གྱིས་ཡུལ་གཟུགས་སོགས་ལ་བདག་ཏུ་་
མངོན་པར་ཞེན་པ་དང་སོགས་པས་བདག་གི་བར་ཞེན་པ་སོགས་དང་བྲལ་བས་་
རབ་ཏུ་ཕྱེ་བ་སྟེ་དེ་ཙམ་གྱིས་བཞག་པས་སོ། །དཔེར་ན་དགག་བྱ་གསེར་བུམ་
གཅིག་གིས་དག་པའི་ཤར་ནུབ་ཀྱིས་ཕྱོགས། དག་གཞི་དེ་གཉིས། བུམ་པ་གཅིག་
པུ་དེས་དག་པའི་དག་པ་ཡིན་མིན་དུ་ཁྱད་མེད་དེ། དགག་བྱ་གཅིག་ཡིན་པས་
ཞེས་པ་བཞིན་ནོ། །དེས་ཐེག་པ་ཆེན་པོ་འདིར་སེམས་ཀྱི་སྣང་བ་ཙམ་མ་
གཏོགས་པ་ཕྱི་རོལ་ན་ཡུལ་མེད་པས་སེམས་དག་པ་ན་དེའི་སྣང་བ་ཡང་དག་པ་་་
ཡིན་པས་སྣང་བ་མ་དག་པ་ནི་འཕགས་པ་རྣམས་ཀྱི་ངོས་ན་མི་བཞག་གི་སེམས་་་
ཅན་གྱི་ངོས་ནས་སོ། །ཞེས་དང་། རྣམ་བཤད་ལས། འོ་ན་ཅི་ཞེ་ན། གང་ཟག་
དེ་ཉིད་དྲི་མས་དབེན་པ་ན། དེའི་རྒྱུད་ཀྱི་སྤང་བྱ་དེ་ཉིད་ཀྱིས་དེའི་ཡུལ་
གཟུགས་ལ་སོགས་པ་ཡང་དབེན་པས་རྣལ་འབྱོར་བ་དེ་ཉིད་ཀྱིས་གཟུགས་ལ་་་་་
སོགས་པ་དམིགས་པའི་ཚེ། སྔར་ལས་མི་འདྲ་བའི་སྣང་བ་འཆར་བ་ཡིན་ཏེ།
རྟེན་འབྲེལ་བདེན་སྟོང་དུ་རྟོགས་པའི་གང་ཟག་ལ་རྟེན་འབྲེལ་སྒྱུ་མར་འཆར་བ་་
བཞིན་ནོ། །ཞེས་གསུངས་པ་ལྟར་ཡིན་ལ། འོན་ཀྱང་། རྟོགས་དཀའི་སྣང་བ་
ལས། ཁ་ཅིག ཕྱོགས་དེ་ལ་དགག་པ་དེ་ལྟར་བརྗོད་ནས། རང་ལུགས་འཇོག་པ་
ན་དེས་ན་རྒྱུ་བར་ཆད་མེད་ལམ་གྱིས་བསལ་བའི་དྲི་མ་དེ་ཉིད་ཀྱིས་དེའི་ཡུལ་་་་་
གཟུགས་སོགས་ཀྱང་རྣམ་པར་དག་པས་ན། འབྲས་བུ་རྣམ་པར་དག་པས་



. 600 ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཟུགས་རྣམ་པར་དག་པར་བརྗོད་ཀྱི། སྤྱིར་ཡུལ་ཅན་དག་པས་ཡུལ་དག་ཅེས་
བརྗོད་པ་ནི་མིན་ནོ། །ཞེས་སྨྲ་བ་ནི། དེ་མ་ཐག་ཏུ་བར་མ་ཆད་པར་ནང་འགལ་
དངོས་སུ་སྨྲ་བ་སྟེ། རྣམ་མཁྱེན་སྐད་ཅིག་དང་བོའི་རྒྱུ་བར་ཆད་མེད་ལམ་གྱིས་
བསལ་བའི་དྲི་མ་དེས་རྣམ་མཁྱེན་དེའི་ཡུལ་གཟུགས་སོགས་ཀྱང་དག་པར་ཐལ་་་
ལོ། །འདོད་ན། སངས་རྒྱས་ཀྱི་ཡེ་ཤེས་དྲི་མས་དག་ན། ཆོས་ཐམས་ཅད་དྲི་མས་
དག་མི་དགོས་པ་ཉམས་སོ། །བར་ཆད་མེད་ལམ་དྲི་མས་དག་པ་ན་དྲི་མ་དེ་ཉིད་
ཀྱིས། དེའི་ཡུལ་སོགས་ཀྱང་དག་དགོས་པ་དང་། ཡུལ་ཅན་དག་པས་ཡུལ་དག་
མི་དགོས་པའང་རང་ཚིག་འགལ་བ་ཡིན་ནོ། །ཞེས་གསུངས་པ་རྣམ་བཤད་དང་
གསུངས་ཟིན་མི་མཐུན་པས་དཔྱད་དགོས་ལ། མཁས་དབང་ཁ་ཅིག་གི་གསུང་
ལས། སྲས་མཆོག་གཉིས་ཀྱི་གསུང་དེ་ལ་འགལ་སྤོང་བྱ་དགོས་སོ་ཞེ་ན། བརྗོད་
པར་བྱ་སྟེ། དེ་ཡང་སྔ་མ་ནི་སྟོན་པ་དང་རྒྱུད་གཅིག་པའི་གང་ཟག་སངས་རྒྱས་
པ་ན་གཟུགས་སོགས་ཀྱི་ཆོས་ཐམས་ཅད་སྟོན་པ་དང་རྒྱུད་གཅིག་པའི་གང་ཟག་
གི་རྒྱུད་ཀྱི་དྲི་མ་དེས་དབེན་པར་གྱུར་པ་ལྟ་བུ་གང་ཟག་བྱེ་བྲག་པ་གཅིག་གི་་་་་་
དབང་དུ་བྱས་ལ། ཕྱི་མས་རྣམ་མཁྱེན་སྤྱི་ལྡོག་དང་དེའི་རྒྱུ་བར་ཆད་མེད་ལམ་
སྤྱི་ལྡོག་ལ་དགོངས་པས་འགལ་བ་མེད་པའི་ཕྱིར། དང་བོ་དེར་ཐལ། སྟོན་པ་
སངས་རྒྱས་དྲི་མས་དབེན་པ་ན་དེ་དང་རྒྱུད་གཅིག་པའི་གང་ཟག་གི་རྒྱུད་ཀྱི་དྲི་་་
མ་གཏན་ཟད་དུ་འགྱུར་བའི་ཕྱིར། གཉིས་པ་དེར་ཐལ། རྣམ་མཁྱེན་གྱི་རྒྱུར་
གྱུར་པའི་བར་ཆད་མེད་ལམ་གྱིས་དྲི་མ་བསལ་བ་ན་ཡང་རྣམ་མཁྱེན་གཞན་གང་
ཡང་རུང་བ་ཞིག་གི་རྒྱུར་གྱུར་པའི་བར་ཆད་མེད་ལམ་གྱི་སྤང་བྱ་དྲི་མ་གཟུགས་་
སོགས་ཀྱི་སྟེང་ན་ཡོད་པའི་ཕྱིར་དང་། རྣམ་མཁྱེན་གྱི་ཡུལ་གཟུགས་སོགས་ཀྱི་
སྟེང་དུ་རྣམ་མཁྱེན་དེའི་རྒྱུར་གྱུར་པའི་བར་ཆད་མེད་ལམ་གྱི་བསལ་བྱའི་དྲི་མ་་་་
ཡོད་པའི་ཕྱིར་ཏེ། དེའི་སྟེང་དུ་དེ་འདྲའི་བར་ཆད་མེད་ལམ་གྱི་སྤང་བྱའི་དྲི་མ་



༄༅།།སྐབས་གཉིས་པའི་སྐོར་གྱི་དྲི་བ་དྲིས་ལན།
: 601.
ཡོད་པའི་ཕྱིར་རོ། །ཞེས་འགལ་སྤོང་བྱས་འདུག་གོ། །
ཡང་རྩ་བར། དེ་ལ་ཀླན་ཀ་སྤངས་པ་ཡི། །ཞེས་སོགས་ཀྱི་གཞུང་གི་སྐབས་
སུ་འཕགས་སེང་གི་འགྲེལ་བར་མི་འདྲ་བ་རྣམ་པ་གཉིས་ཡོད་དེ། དང་བོ་ཉི་
སྣང་ལས་གསུངས་ཚུལ་ནི། ཆོས་ཐམས་ཅད་བདེན་སྟོང་མཉམ་པ་ཉིད་དུ་
བསྟན་པ་ལས་འཕྲོས་ནས། རྩོད་ལན་རྣམ་པ་གསུམ་གསུངས་ཤིང་། གཉིས་པ་
སློབ་དཔོན་གྱི་འགྲེལ་བར། སྤང་བྱ་ཆེ་རིམ་ནས་འགག་པ་དང་། གཉེན་པོ་ཆུང་
རིམ་ནས་སྐྱེ་བར་བསྟན་པ་ལས་འཕྲོས་ནས། རྩོད་ལན་རྣམ་པ་གཅིག་གསུངས་
ལ། དེའི་དང་བོ་གསུམ་ནི་དོན་དམ་ལ་བརྟེན་པའི་རྩོད་པའམ། བདེན་གཉིས་
འགལ་བར་འཛིན་པའི་རྩོད་པ་ཞེས་བྱ་ལ། ཕྱི་མ་ནི་ཀུན་རྫོབ་ལ་བརྟེན་པའི་
རྩོད་པར་གསུངས་ཏེ། རིམ་བཞིན། གསེར་ཕྲེང་ལས། ཆོས་ཐམས་ཅད་མཉམ་
པ་ཉིད་དུ་བསྟན་པ་དེ་ལ། ནས། དེ་ལྟ་བུ་ཀླན་ཀ་ལན་གསུམ་གྱིས་སྤངས་པའི་
སྒོ་ནས་མཉམ་པ་ཉིད་རྟོགས་པའི་ལམ་ཁམས་གསུམ་གྱི་གཉེན་པོར་གྲུབ་པོ་ཞེས་་
པ་ནི་ཉི་སྣང་དང་ལེ་བརྒྱད་མ་གཉིས་ཀྱི་བཞེད་པ་རྫོགས་པར་བཀོད་པའོ། །
ཞེས་དང་། སྤང་བྱ་ཆེ་རིམ་དང༌། གཉེན་པོ་ཆུང་རིམ་ནས་འགག་སྐྱེ་བྱེད་པར་
བསྟན་པ་དེ་ལ་གཉེན་པོ་ཆེན་པོ་ཆེན་པོའི་དང་སོགས་པས། མི་མཐུན་པའི་
ཕྱོགས་ཀྱང་ཆེན་པོའི་ཆེན་པོ་དང་། མི་མཐུན་པའི་ཕྱོགས་ནི་ཆུང་ངུའི་ཆུང་ངུ་
སོགས་པས་གཉེན་པོ་ཡང་ཆུང་ངུའི་ཆུང་ངུ་ལ་སོགས་པར་རིགས་སོ། །ཞེས་བྱ་
བའི་ཀླན་ཀའོ། །ཞེས་གསུངས་པའི་ཕྱིར། །
ཉི་སྣང་ལས་གསུངས་པའི་རྩོད་པ་གསུམ་ནི། དངོས་སྨྲ་བས་ངོ་བོ་ཉིད་
མེད་པར་སྨྲ་བ་ལ། ཁྱེད་ཀྱི་ལུགས་ལ། མ་དག་པའི་གཞན་དབང་བདེན་པར་
གྲུབ་པར་ཐལ། གནོད་བྱ་སྤང་བྱ་དབྱེ་བ་དགུ་གྲུབ་པའི་ཕྱིར། ཡང་དག་པའི་
གཞན་དབང་བདེན་པར་གྲུབ་པར་ཐལ། གནོད་བྱེད་གཉེན་པོ་དབྱེ་ན་དགུ་



.
. 602 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གྲུབ་པའི་ཕྱིར། ཞེས་པའམ། གཞལ་བྱ་འཇལ་བྱེད་དོན་དམ་པ་མ་གྲུབ་པར་
མཉམ་པ་ཉིད་དུ་བསྟན་པ་མི་འཐད་པར་ཐལ། སྤང་བྱ་ཆེ་རིམ་ནས་གཉེན་པོ་
ཆུང་རིམ་ནས་འགག་སྐྱེ་བྱེད་པའི་རིམ་པ་འཐད་པའི་ཕྱིར། ཞེས་པ་ནི། རྩོད་པ་
དང་བོ་དང་། ཚོགས་གཉིས་ལ་འབད་པ་དོན་མེད་པར་ཐལ། སྤང་གཉེན་དོན་
དམ་པར་མ་གྲུབ་པའི་ཕྱིར་ཞེས་པ་ནི། རྩོད་པ་གཉིས་པ། ཐོབ་པ་དང་མངོན་
པར་རྟོགས་པ་མེད་པར་ཐལ། སྤང་གཉེན་དོན་དམ་པར་མ་གྲུབ་པའི་ཕྱིར།
ཞེས་པ་ནི། རྩོད་པ་གསུམ་པ་ཡིན་ནོ། །ལན་ནི། དེའི་དང་བོ་ལ་དོན་དམ་པར་
རྟགས་མ་གྲུབ་ཀྱི་ལན་དང་། ། ཐ་སྙད་དུ་ཁྱབ་པ་མ་གྲུབ་ཀྱི་ལན་བཏབ་པ་དང་།
ཕྱི་མ་གཉིས་ལ་དོན་དམ་པར་འདོད་ལན་དང་། ཐ་སྙད་དུ་ཁྱབ་པ་མ་གྲུབ་ཀྱི་
ལན་བཏབ་པར་གསུངས་ཏེ། དེ་ལྟར་གསེར་ཕྲེང་ལས་གསུངས་པའི་ཕྱིར།
འགྲེལ་བའི་རྩོད་པ་ནི། སྤང་གཉེན་གྱི་རིམ་པ་དེ་མི་འཐད་པར་ཐལ། སྤང་བྱ་
ཆེན་པོ་ནི་གཉེན་པོ་ཆེན་ཕོས་དང༌། སྤང་བྱ་ཆུང་ངུ་ནི་གཉེན་པོ་ཆུང་དུས་
གཞོམ་དགོས་པའི་ཕྱིར། ཞེས་པ་ནི་རྩོད་པ་དང་། ལན་ནི་ཁྲུས་མཁན་གྱི་དཔེས་
ཀླན་ཀ་དེ་དག་སྤངས་པའི་སྒོ་ནས་སྤང་གཉེན་གྱི་རིམ་པ་འཐད་པར་གསུངས་་་་
པར་གསེར་ཕྲེང་ལས་གསུངས་སོ། །
སྨྲས་པ། །
རྒྱལ་དང་རྒྱལ་སྲས་མཐའ་དག་བགྲོད་པའི་ལམ། །
རིགས་ཅན་གསུམ་དོན་སྒྲུབ་བྱེད་ཟླ་མེད་པ། ། ་ ་།
ལམ་ཤེས་སྐབས་ཀྱི་དྲི་བ་དྲིས་ལན་འགར། །
ངལ་བར་བྱས་འདིས་འགྲོ་ཀུན་ཤིས་གྱུར་ཅིག ། །



: 603
སྐབས་གསུམ་པའི་སྐོར་གྱི་དྲི་བ་དྲིས་ལན།
ཐུབ་བསྟན་གངས་རིའི་སྤོ་ལ་གནས་བཅས་ཤིང་། །
ཐུབ་བསྟན་ལུང་རིགས་གཡུ་རལ་རྒྱན་དུ་ཆེ། ། །
ཐུབ་བསྟན་སྨྲ་བའི་གད་རྒྱངས་སྒྲོག་མཁས་པ། །
ཐུབ་བསྟན་རྩ་ལག་ཧ་ས་བཛྲ་རྒྱལ། །
དྲི་བ། ལམ་ཤེས་ཀྱི་འོག་ཏུ་གཞི་ཤེས་འཆད་པའི་རྒྱུ་མཚན་གང༌། །
ལན། འགྲེལ་བ་ལས། གཞི་ཐམས་ཅད་ཡོངས་སུ་ཤེས་པ་མེད་པར་ལམ་
ལེགས་པར་ཡོངས་སུ་ཤེས་པ་མེད་པས་ཐམས་ཅད་ཤེས་པ་ཉིད། ཅེས་གསུངས་
པ་ལྟར། གཞི་མི་རྟག་པ་སོགས་ཐམས་ཅད་ཡོངས་སུ་ཤེས་པ་མེད་པར་ཐེག་པ་
གསུམ་གྱི་ལམ་ལེགས་པར་ཏེ་ཆ་ཚང་བར་ཡོངས་སུ་ཤེས་པ་མེད་པས། ལམ་ཤེས་
རྣམ་པར་དག་བྱེད་ཀྱི་ཡན་ལག་ཏུ་ཐམས་ཅད་ཤེས་པ་ཉིད་འཆད་དོ། །སྐབས་
འདིའི་གཞི་ཤེས་དེ་ལམ་ཤེས་རྣམ་པར་དག་བྱེད་ཀྱི་ཡན་ལག་ཏུ་འགྱུར་ཚུལ་ནི།
སྔར་སྐབས་གཉིས་པ་སོགས་སུ་ཐེག་ཆེན་གྱི་མཐོང་སྒོམ་གྱི་ལམ་རྣམས་མཐའ་་་་་
གཉིས་རྣམ་དག་གི་ལམ་དུ་བསྟན་པའི་མཐའ་གཉིས་འགོག་བྱེད་ཀྱི་ལམ། གཞི་
མི་རྟག་སྡུག་བསྔལ་སོགས་རྟོགས་པའི་ཤེས་རབ་ཀྱིས་བསྡུས་པའི་སྐྱེས་བུ་འབྲིང་་་
དང་ཐུན་མོང་བའི་ལམ་ལ་བློ་སྦྱངས་པ་སྔོན་དུ་སོང་བ་ལས། སེམས་ཅན་མ་
ལུས་པ་སྐྱོབ་འདོད་ཀྱི་སྙིང་རྗེས་ཆེན་པོ་སྐྱེས་ཤིང་དེ་གཉིས་ཟུང་འབྲེལ་དུ་ཉམས་
སུ་ལེན་པ་ལས་སྲིད་ཞིའི་མཐའ་གཉིས་སུ་མི་ལྟུང་བར་རྣམ་པར་དག་པའི་ལམ་་་་
ཤེས་སྐྱེ་བར་འགྱུར་བས་སོ། །ཚུལ་དེ་སྐབས་གསུམ་པ་འདིར་རྒྱས་པར་བཤད་པ་
ནི་ཐེག་པ་ཆེན་པོའི་གཞི་ཤེས་བཤད་པ་ཡིན་ཏེ། འགྲེལ་བའི་ཟིན་བྲིས་ལས།



· 604 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཙོ་བོར་ལམ་ཤེས་ཀྱི་གྲོགས་སུ་གྱུར་པའི་མི་རྟག་སོགས་རྟོགས་པའི་གཞི་ཤེས་་་་
བྱང་སེམས་རང་རྒྱུད་ལ་སྐྱེད་པར་བྱེད་པ་དེ་འདིར་བཤད་པ་ཡིན་ཏེ། སྐབས་
དང་བོ་གཉིས་སུ་ལམ་ཤེས་མཐའ་གཉིས་རྣམ་དག་ཏུ་བསྟན་པ་ལ། དག་བྱེད་ཀྱི་
ལག་རྗེས་གང་གིས་བྱེད་འདིར་འཆད་པའི་ཕྱིར། ཞེས་གསུངས་པའི་ཕྱིར། །
སྐབས་འདིའི་ཐད་དུ་གསེར་ཕྲེང་ལས། གཞི་ཕུང་ཁམས་སྐྱེ་མཆེད་ཡོངས་
སུ་ཤེས་པའི་གཞི་ཤེས་མེད་པར་ལམ་གསུམ་ལེགས་པར་ཡོངས་སུ་ཤེས་པའི་ལམ་
ཤེས་མེད་པས་སོ། །དེ་ཡང་ལམ་ཤེས་དང་གཞི་ཤེས་གཉིས་སྤང་གཉེན་ཡིན་པས་
གཉེན་པོ་སྤང་བྱ་ལ་ལྟོས་ནས་འཇོག་པ་དང༌། སྤང་བྱ་མ་ཤེས་ན་ལམ་ཤེས་དེ་
གང་གི་གཉེན་པོ་ཡིན་པ་ཡང་མི་རྟོགས་པས་སོ། །ཞེས་གསུངས་ལ། རྟོགས་
དཀའི་སྣང་བ་ལས། གཞི་ཐམས་ཅད་གང་ཟག་གི་བདག་མེད་པར་ཡོངས་སུ་
ཤེས་པ་མེད་པར་ཉན་ཐོས་ཀྱི་ལམ་ལེགས་པར་ཡོངས་སུ་ཤེས་པ་མེད་པས་ཐམས་
ཅད་ཤེས་པ་ཉིད་འཆད་དོ། །འདིར་གང་དག་གཞི་ཤེས་སྤང་བྱར་མ་ཤེས་པར།
ལམ་ཤེས་དེའི་གཉེན་པོར་མི་ཤེས། ཞེས་སོགས་ཀྱི་བཤད་པ་བྱེད་པ་ནི་མུན་སྦྲུལ་
ཡིན་ཏེ། ལམ་ཤེས་གཉེན་པོར་མ་ཤེས་པར་ཡང་གཞི་ཤེས་དེའི་སྤང་བྱར་མི་ཤེས་
པས་རྟོགས་པ་ཕན་ཚུན་བརྟེན་པར་མཚུངས་པའི་ཕྱིར་དང་། གཞི་མ་ཤེས་པར་
ལམ་མི་ཤེས་ཞེས་འབྱུང་གི་གཞི་ཤེས་མ་ཤེས་པར་ལམ་ཤེས་མི་ཤེས་ཞེས་མི་
འབྱུང་བས། གཞུང་གི་ཚིག་དོན་ལ་མ་ཞུགས་པའི་ཕྱིར་དང༌། གང་ཟག་རྒྱུད་ཐ་
དད་པའི་རྟོགས་པ་ཕན་ཚུན་སྤང་གཉེན་དུ་འགྱུར་བ་མི་སྲིད་པའི་ཕྱིར་དང་།
དེ་ལྟར་ན་སྐབས་གསུམ་པའི་བརྗོད་བྱའི་གཙོ་བོ་མཚན་འཛིན་གཞི་ཤེས་སུ་་་་་་
འགྱུར་དགོས་ན་ཡང་། དེ་ནི་ཆེས་མི་འཐད་དེ། མངོན་རྟོགས་རྒྱན་གྱི་བརྗོད་བྱ་
མངོན་རྟོགས་བརྒྱད་པོ་ཐམས་ཅད་ཉན་རང་གིས་མ་མྱངས་པར་བཤད་པའི་་་་་་
ཕྱིར་དང་། རྒྱན་གྱི་ཆེད་དུ་བྱ་བའི་གདུལ་བྱ་ཉན་རང་གི་རིགས་ཅན་ཡང་ཡོད་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
: 605.
པར་ཐལ་བའི་ཕྱིར་རོ། །ཞེས་གསུངས་པས་ཡབ་སྲས་གཉིས་ཀྱི་གསུངས་ཟིན་མི་
མཐུན་པས་དཔྱད་དགོས་ལ། རང་རེའི་ཡིག་ཆའི་རྗེས་འབྲང་ལ་ལས། གསེར་
ཕྲེང་གི་དེ་བུ་ཉ་སོགས་ཀྱི་བཤད་པ་གསེར་ཕྲེང་ཚིག་ཟིན་ལ་བཀོད་ཙམ་ལས་་་་་་
རང་ལུགས་མིན་ཟེར། །
འོན་ཀྱང་དཔྱད་དགོས་ཏེ། དོགས་སློང་འགའ་ཞིག་ལས། ཡང་ཁ་ཅིག་གི་
གསུངས་ལས། དེས་ན་ཡེ་ཤེས་ཞབས་ཀྱི་གཞུང་ལ་བརྟེན་ནས། ཚིག་གསལ་ལས།
འདིར་གཞི་ཐམས་ཅད་ཡོངས་སུ་ཤེས་པ་ནི་མི་མཐུན་པའི་ཕྱོགས་ཏེ། དེ་མེད་
པར་ལམ་ལེགས་པར་ཡོངས་སུ་ཤེས་པ་མེད་པས། ཞེས་པ་ལྟར་བུ་ཉ་སོགས་ཀྱིས་
ལམ་ཤེས་ཀྱི་སྤང་བྱ་ཐེག་དམན་གྱི་གཞི་ཤེས་གཙོ་བོར་དངོས་སུ་བསྟན་པར་་་་་
བཤད་པ། གསེར་ཕྲེང་ཚིག་ཟིན་ལ་བཀོད་པ་ནི་མི་འཐད་དོ། །ཞེས་དང་། མི་
མཐུན་གྱི་ཕྱོགས་ཀྱི་གཞི་ཤེས་སྐབས་གསུམ་པའི་བསྟན་བྱའི་གཙོ་བོ་མིན། ཞེས་
པ་དངོས་བསྟན་བསྟན་བྱའི་གཙོ་བོ་མིན་པའི་དོན་ཡིན་གྱི། བསྟན་བྱའི་གཙོ་བོ་
ཡིན་ཏེ། ཤུགས་བསྟན་བསྟན་བྱའི་གཙོ་བོ་ཡིན་པའི་ཕྱིར། མ་ཁྱབ་ཟེར་ན།
སྦས་དོན་མངོན་རྟོགས་ཀྱི་རིམ་པ་ཤེར་མདོའི་བསྟན་བྱའི་གཙོ་བོ་མ་ཡིན་པར་་་་
ཐལ་ལོ། །ཞེས་པ་རྣམས་མི་འཐད་དེ། ཁྱོད་ཀྱིས་བུ་ཉ་སོགས་ལམ་ཤེས་ཀྱི་སྤང་
བྱ་ཐེག་དམན་གཞི་ཤེས་གཙོ་བོ་དངོས་སུ་བསྟན་པ་པར་བཤད་ཅེས་པ། བུ་རིན་
པོ་ཆེའི་ཕར་ཕྱིན་ལས། དེས་ན་གཉེན་པོ་ལམ་ཤེས་རྟོགས་པའི་དོན་དུ་སྤང་བྱ་
ཐམས་ཅད་ཤེས་པ་ཉིད་གཙོ་བོར་འཆད་ལ། ཞེས་པ་དེ་ཡིན་ནམ། དེ་ལས་
གཞན་དུ་སྐབས་གསུམ་པར་ཐེག་དམན་གཞི་ཤེས་གཙོ་བོར་དངོས་སུ་བསྟན་་་་་་་
པར་བཤད་པ་ཡོད་དམ། ཡོད་ན་སྟོན་ཅིག སྔ་མ་ལྟར་ཡིན་ན། དེ་ཙམ་གྱིས་
སྐབས་གསུམ་པར་ཐེག་དམན་གཞི་ཤེས་གཙོ་བོར་དངོས་སུ་བསྟན་པར་བཤད་
པ་ཅིས་ཤེས། སྐབས་འདིར་ཐེག་དམན་གཞི་ཤེས་གཙོ་བོར་བསྟན་པར་འདོད་



. 606 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ་ཡང་མི་འཐད་པ་མེད་དེ། ཡིག་ཆར། ཐོག་མ་ནས་སངས་རྒྱས་ཡེ་ཤེས་ཞབས་
ཀྱི་གཞུང་གིས་སྐབས་འདིར་དེ་གཙོ་བོར་བསྟན་པ་ནི། བྱང་སེམས་ཀྱིས་མི་
མཐུན་ཕྱོགས་དོར་བའི་ཆེད་ཡིན་པར་གསུངས་པའི་ཕྱིར། ཡང་ལུང་གི་སྙེ་མར།
མཚན་འཛིན་གྱིས་བཅིངས་པའི་གཞི་ཤེས་ཀྱི་སྐབས་སུ། དངོས་བསྟན་གཉེན་པོ་
གཞི་ཤེས་བཤད། ཤུགས་བསྟན་མཚན་འཛིན་གཞི་ཤེས་བཤད་པ་གཉིས་སོ། །
ཞེས་དང་། གཞི་ཤེས་སྦྱོར་བའི་སྐབས་སུ། དངོས་བསྟན་བྱང་སེམས་ཀྱི་སྦྱོར་བ།
ཤུགས་བསྟན་ཉན་རང་གི་སྦྱོར་བ། ཞེས་དང༌། མཐོང་ལམ་གྱི་སྐབས་སུ།
དངོས་བསྟན་བྱང་སེམས་ཀྱི་དང་ཤུགས་བསྟན་ཉན་རང་གི་མཐོང་ལམ་མོ། །
ཞེས་དང༌། ཉ་ཊཱིཀ་ཏུ། དེ་འདྲའི་ཤེས་རབ་སྙིང་རྗེ་དང་བྲལ་བས་འཁོར་འདས་
ལ་གནས་པའི་ལམ་གཞོན་ནུ་དཔལ་དངོས་ཆོས་ཅན། སྐབས་འདིར་མདོ་བསྟན་
བཅོས་ལས་མ་བསྟན་པ་མིན་ཏེ། ཀུན་ཤེས་པ་ཉིད་ཀྱི་སྐབས་སུ་གཉེན་པོ་ཀུན་
ཤེས་དུས་གསུམ་མཉམ་ཉིད་དུ་ཤེས་པས་འཁོར་འདས་བར་གསུམ་ལ་མི་གནས་་་
པར་དངོས་སུ་བསྟན་གཞོན་ནུ་དཔལ་དངོས་ལས་བཟློག་སྟེ་ཤུགས་ལ་བསྟན་་་་་
པའི་ཕྱིར་རོ། །ཞེས་སོགས་བུ་ཉ་གཉིས་ཀྱིས་སྐབས་འདིར་ཐེག་དམན་གྱི་གཞི་
ཤེས་ཤུགས་ལ་བསྟན་པར་མང་དུ་བཤད་དོ། །དེས་ན་དེ་གཉིས་ཀྱིས་ཇི་ལྟར་
བཤད་ཀྱང་རུང་དེ་དག་གི་བཤད་པ་གསེར་ཕྲེང་ཚིག་ཟིན་ལ་བཀོད་པ་མི་འཐད་
ཅེས་པ་ནི་ཧ་ཅང་རྣ་བར་མི་འོས་པའི་ཚིག་སྟེ། དེ་དག་གི་བཤད་པ་ཚིག་ཟིན་ལ་
བཀོད་པ་ཡིན་ཡང་རུང་མ་ཡིན་ཀྱང་རུང་ཚིག་ཟིན་ལ་བཀོད་པར་འདུ་ཤེས་ནས་
འགོད་མཁན་རྗེ་བླ་མ་མི་འཐད་ཅེས་པ་ཡིན་པས་ཤིན་ཏུ་མི་འཐད་པའི་ཕྱིར།
བདག་ཅག་གི་རྗེ་ཐམས་ཅད་མཁྱེན་པ་ནི་རྒྱལ་བ་ཀུན་གྱི་ཡབ་གཅིག་རྗེ་བཙུན་
འཇམ་པའི་དབྱངས་ཀྱི་རྣམ་འཕྲུལ་དུ་རྒྱལ་བས་ལུང་བསྟན་པ་ལྟར་དོན་ལ་་་་་་་
གནས་པ་ཡིན་པས་དེའི་མཛད་པར་མི་འཐད་པའི་མཛད་པ་ཡོད་ཅེས་སྨྲ་ན།



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
: 607 .
སངས་རྒྱས་ཀྱི་གང་ཟག་གི་བདག་ཡོད་པར་སྟོན་པའི་མདོ་གསུངས་པ་དང་།
བདེན་བཞིའི་ཆོས་འཁོར་གསུངས་པ་སོགས་མི་འཐད་པ་ཡང་འཛེམ་པ་མེད་་་་་
པར་སྨྲ་དགོས་པ་ཡིན་པས། སངས་རྒྱས་ཐམས་ཅད་ལས་ང་མཁས་ཞེས་པའི་
བདུད་ཚིག་སྨྲ་མཁན་ནོ། །ཞེས་རྗེ་གུང་ཐང་བློ་གྲོས་ཀྱི་ཕར་ཕྱིན་ལས་གསུངས་
ཚུལ་རྒྱས་པར་བཀག་འདུག་པས་བརྟག་པར་བྱའོ། ། །
དྲི་བ། ཚུ་རོལ་ཕ་རོལ་མཐའ་ལ་མིན། །ཞེས་སོགས་ཀྱི་སྐབས་ནས་
བསྟན་པའི་མཐའ་ངོས་འཛིན་ཚུལ་དང༌། དེ་ལ་ལྷུང་ཚད་སོགས་གང༌།
ལན། འདིའི་སྐབས་ནས་བསྟན་པའི་སྲིད་ཞིའི་མཐའ་ལ་གཉིས་ཡོད་དེ།
ཀུན་རྫོབ་ལ་ལྟོས་པའི་སྲིད་ཞིའི་མཐའ་གཉིས་དང་དོན་དམ་ལ་ལྟོས་པའི་སྲིད་་་་
ཞིའི་མཐའ་གཉིས་ཡོད་པའི་ཕྱིར། ཡིག་ཆའི་གསུངས་ཟིན་ལྟར་ན། ལས་ཉོན་
གྱིས་རང་དབང་མེད་པར་ཉིང་མཚམས་སྦྱར་བའི་འཁོར་བ་ནི། ཀུན་རྫོབ་ལ་
ལྟོས་པའི་སྲིད་མཐའ་དང་། ལས་ཉོན་གྱིས་རང་དབང་མེད་པར་ཡུན་རིང་བོར་
ཉིང་མཚམས་སྦྱར་བའི་འཁོར་བ་ནི། འདིར་བསྟན་ཀུན་རྫོབ་ལ་ལྟོས་པའི་སྲིད་
མཐའ་དང་། ཐབས་ཀྱིས་ཟིན་པའི་མི་རྟག་སོགས་རྟོགས་པའི་ཤེས་རབ་དེ།
ཀུན་རྫོབ་ལ་ལྟོས་པའི་སྲིད་མཐའ་འགོག་བྱེད་ཡིན། ལས་ཉོན་གྱིས་སྐྱེ་བ་ཆད་
པར་མ་ཟད་སྙིང་རྗེ་དང་སྨོན་ལམ་གྱིས་སྐྱེ་བ་ཆད་ཙམ་གྱི་མྱང་འདས་དེ།། ཀུན་
རྫོབ་ལ་ལྟོས་པའི་ཕ་རོལ་ཞི་མཐའ་དང་ཞི་མཐའ་གཉིས་ཀ་ཡིན། བྱང་སེམས་ཀྱི་
རྒྱུད་ཀྱི་སྙིང་རྗེ་ཆེན་པོ་ནི། ཀུན་རྫོབ་ལ་ལྟོས་པའི་ཞི་མཐའ་དང་ཆད་མཐའ་
འགོག་བྱེད་ཡིན། འཁོར་བ་དོན་དམ་པར་གྲུབ་པ་དང་། མྱང་འདས་དོན་དམ་
པར་གྲུབ་པ་གཉིས་འདིར་བསྟན་དོན་དམ་ལ་ལྟོས་པའི་སྲིད་ཞི་གཉིས་ཀའི་་་་་་
མཐའ་ལ་རིམ་བཞིན་འཇོག བྱང་སེམས་ཀྱི་ཐབས་ཁྱད་པར་ཅན་གྱིས་ཟིན་
པའི་སྲིད་ཞི་བདེན་མེད་དུ་རྟོགས་པའི་ཤེས་རབ་དེ། འདིར་བསྟན་དོན་དམ་ལ་



608 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྟོས་པའི་སྲིད་ཞི་གཉིས་ཀའི་མཐའ་འགོག་བྱེད་ཀྱི་ལམ་ཡིན། དོམ་དམ་ལ་ལྟོས་
པའི་སྲིད་མཐར་ལྷུང་བའི་ཚད་ཡོད་དེ། ཐབས་ཤེས་མེད་ཅིང་རང་དོན་དུ་
འཁོར་བ་ལ་མཐའ་གཅིག་ཏུ་དོན་དམ་པར་དོར་བྱར་ཞེན་པ་དེ་ཡིན་པའི་ཕྱིར།
དོམ་དམ་ལ་ལྟོས་པའི་ཞི་མཐར་ལྷུང་བའི་ཚད་ཡོད་དེ། ཐབས་ཤེས་མེད་ཅིང་
རང་གཅིག་པུའི་དོན་དུ་མྱང་འདས་ལ་དོན་དམ་པར་མཐའ་གཅིག་ཏུ་བླང་བྱར་་
ཞེན་པ་དེ་ཡིན་པའི་ཕྱིར། ། བྱང་སེམས་ཀྱི་ཐབས་ཁྱད་པར་ཅན་གྱིས་ཟིན་པའི་
སྲིད་ཞི་བདེན་མེད་མངོན་སུམ་དུ་རྟོགས་པའི་ཤེས་རབ་དེ། དོན་དམ་པར་སྲིད་
ཞིའི་མཐར་ལྷུང་བའམ་གནས་པ་འགོག་བྱེད་ཡིན་ནོ། །སྤྱིར་མཐའི་དོན་རྣམ་
བཤད་རིགས་པ་ལས། མཐའ་ནི་ཟད་དང་མཇུག་ཆ་དང༌། །ཉེ་དང་ཕྱོགས་དང་
སྨད་པ་ལའོ། །མཐའི་སྒྲ་ཟད་པ་ལ་ནི་སྡུག་བསྔལ་གྱི་མཐར་འབྱིན་ཞེས་འབྱུང་
བ་ལྟ་བུའོ། །མཇུག་ལ་ནི་འཚོ་བའི་མཐའ་འཆི་བ་ཡིན་ཞེས་འབྱུང་བ་དང༌།
འདིར་ནི་འགྲོ་བས་འཇིག་རྟེན་མཐར། ནམ་ཡང་ཕྱིན་པར་མི་འགྱུར་རོ་ཞེས་
འབྱུང་བ་ལྟ་བུའོ། །ཆ་ལ་ནི་མཐའ་གསུམ་སྟེ། འཇིག་ཚོགས་ཀྱི་མཐའ་དང༌།
འཇིག་ཚོགས་ཀུན་འབྱུང་བའི་མཐའ་དང་། འཇིག་ཚོགས་འགོག་པའི་མཐའོ་
ཞེས་འབྱུང་བ་ལྟ་བུའོ། །ཉེ་བ་ལ་ནི་ས་བླངས་ནས་ཆུའི་མཐར་འགྲོའོ་ཞེས་
འབྱུང་བ་ལྟ་བུའོ། །ཕྱོགས་ལ་ནི་མཐའ་གང་དུ་ཕྱིན་ཞེས་འབྱུང་བ་དང༌། མཐའ་
གཅིག་ཏུ་འདུག་གོ་ཞེས་འབྱུང་བ་ལྟ་བུའོ། །སྨད་པ་ལ་ནི་འདི་ནི་འཚོ་བ་རྣམས་
ཀྱི་མཐའ་སྟེ། འདི་ལྟ་སྟེ། སློང་མོའི་ཞེས་བྱ་བ་ལྟ་བུ་སྟེ་ཐ་ཆད་དོ་ཞེས་བྱ་བར་
མངོན་ནོ། །ཞེས་གསུངས་པ་ལྟར་མཐའི་དོན་དྲུག་ལ་འཇུག་པ་ལས། འདིར་
མཐའི་དོན་ཟད་པ་དང་། མཇུག་གི་ཆ་དང༌། སྨད་པ་གསུམ་ལ་བྱེད་དགོས་ཏེ།
ཡིག་ཆར། འདིར་མཐའི་དོན་ཟད་པ་དང་། མཇུག་གི་ཆ་དང༌། སྨད་པ་གསུམ་
ལ་བྱེད་དགོས་པའི་ཕྱིར། ཞེས་སོགས་གསུངས་པའི་ཕྱིར་རོ། །ཡིག་ཆར་མཐའི་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
- 609.
དོན་ལྔའི་ནང་གི་ཟད་པར་བྱེད་པའི་ཕྱིར། ཞེས་དང༌། མཇུག་གི་ཆ་དང་ཞེས་
གསུངས་ལ་སོགས་པ་དཔག་ན། མཇུག་དང་ཆ་གཉིས་གཅིག་ཏུ་བགྲང་འདུག་
གམ་སྙམ་པས་བརྟག་གོ །
སྐབས་འདིར་ཁ་ཅིག ཐེག་དམན་གང་ཟག་ཡིན་ན། སྲིད་མཐར་ལྷུང་བས་
ཁྱབ་པར་ཐལ། ཡིག་ཆར། ཐབས་ཤེས་ཁྱད་པར་ཅན་དང་བྲལ་ཞིང་སྲིད་པར་
ལས་ཉོན་དུ་མ་ཟད་སྙིང་རྗེ་དང་སྨོན་ལམ་གྱི་སྐྱེ་བ་ལ་ཡང་མཐའ་གཅིག་ཏུ་དོར་་་
བྱར་ཞེན་པ་དེ། ཀུན་རྫོབ་ལ་ལྟོས་པའི་སྲིད་མཐའ་ལྷུང་བའི་ཚད་ཡིན་ཏེ། ཞེས་
གསུངས་པའི་ཕྱིར། ཟེར་བ་ལ། ཁ་ཅིག་གིས་མ་ཁྱབ་སྟེ། དེ་ནི་བྱང་སེམས་ཐུན་
མོང་མ་ཡིན་པའི་སྲིད་མཐར་ལྟུང་ཚད་ལ་དགོངས་པའི་ཕྱིར། ཡང་ཡིག་ཆར།
དེར་ལྟུང་བ་དང་གནས་པ་བློའི་དབང་གིས་ཡིན་ཏེ། ཞེས་པ་ཡང་འདི་ལྟར་དུ་
གོ་དགོས་ལ། དེ་ལྟ་མིན་ན། རྗེ་ཉིད་ཀྱི་ལམ་རིམ་ཆེན་མོ་ལས། སྲིད་པའི་མཐར་
མ་ལྷུང་བ་ཐེག་དམན་ལའང་ཡོད་པའི་ཕྱིར་དང་། ཞེས་གསུངས་པ་དང་། དེ་
དང་མཐུན་པར་ཕར་ཕྱིན་ལམ་བསྒྲིགས་ལས། སྲིད་ཞིའི་མཐའ་ལ་ཀུན་རྫོབ་ལ་
ལྟོས་པ་དང༌། དོན་དམ་ལ་ལྟོས་པ་གཉིས་ལས། དང་བོ་ནི་ལས་ཉོན་གྱི་དབང་
གིས་སྲིད་པར་ཉིང་མཚམས་སྦྱར་བ་སྲིད་པའི་མཐར་ལྟུང་བ་ཡིན་ལ། སྲིད་པར་
སྐྱེ་བ་ཙམ་ཆད་པ་ལས་ཐོབ་པའི་མྱང་འདས་ཞི་མཐའ་དང་དེ་ཐོབ་པ་ནི། ཞི་
བའི་མཐར་ལྟུང་བ་ཞེས་བྱའོ། ། །སྲིད་མཐའ་དེ་ཉིད་རིགས་ཅན་གསུམ་ཀས་
འགོག་ལ་ཞི་བའི་མཐའ་དེ་ནི་བྱང་ཆུབ་སེམས་དཔའ་འབའ་ཞིག་གིས་སྤོང་སྟེ།
ཞེས་དང༌། ཡང་རྗེ་ཉིད་ཀྱི་རྩ་ཤེས་ཊིཀ་ཆེན་ལས། དེ་དག་ལ་ཞི་བའི་མཐར་
ལྟུང་བ་ཡོད་ཀྱང་དེས་དབུ་མ་ཡིན་པ་ལ་མི་གནོད་དེ། གཞན་དུ་ན་སྲིད་པའི་
འཆིང་བ་དང་ཞི་བའི་རྒུད་པ་ལས་མ་གྲོལ་གྱི་བར་དུ་དབུ་མ་བ་མི་སྲིད་པར་་་་་
འགྱུར་རོ། །ཞེས་སྲིད་པའི་འཆིང་བ་དང་ཞི་བའི་རྒུད་པ་ལས་མ་གྲོལ་བ་ནི་རིམ་



• 610 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཞིན་སྲིད་ཞིའི་མཐར་ལྷུང་ཚད་དུ་གསུངས་པའི་ཕྱིར་ཟེར། དེ་ལ་ཡང་ཁ་ཅིག་
ཐེག་དམན་གང་ཟག་ཡིན་ན་འདིར་བསྟན་སྲིད་མཐར་ལྟུང་བས་ཁྱབ་པར་ཐལ།
ཁྱོད་ཀྱིས་བཤད་ཚུལ་འཐད་པའི་ཕྱིར། འདོད་མི་ནུས་ཏེ། དེ་ལྟ་ན་ཡིག་ཆར།
རྩ་བར་འདོད་ན། སྲིད་པར་སྐྱེ་བ་ཆེད་དུ་གཉེར་ནས་འཛིན་པའི་གང་ཟག་མ་
ཡིན་པར་ཐལ་ལོ། །ཞེས་སོགས་གསུངས་པ་དང་འགལ་བའི་ཕྱིར་ཟེར་བ་ལ། ཁ་
ཅིག་གིས་དེ་མི་འཐད་དེ། ཡིག་ཆའི་དོན་ནི་རྗེ་གུང་ཐང་བློ་གྲོས་ཀྱི་ཕར་ཕྱིན་
ལས། ཕྱོགས་སྔས་མཐའ་གཅིག་ཏུ་དོར་བྱར་ཞེན་ཞེས་པ་ཅི་ལ་ཐུག་ཀྱང་དོན་དུ་
མི་གཉེར་བའི་ཟེར་བ་འགོག་ཆེད་ཡིན་ལ། འདིར་ནི་རང་གཞན་གང་གི་དོན་དུ་
སྲིད་པར་སྐྱེ་བ་ལ་མེ་འོབས་ལྟར་འཇིགས་པའི་དོན་ཡིན་པའི་ཕྱིར་རོ། །ཞེས་
གསུངས་པ་ལྟར་ཡིན་པའི་ཕྱིར་ཟེར། །
ཡང་ལ་ལས་གོང་དུ་དྲངས་པའི་ལམ་བསྒྲིགས་ཀྱི་གཞུང་དེ་ལ་བརྟེན་ནས་་་་
སྤྱིར་ཀུན་རྫོབ་ལ་ལྟོས་པའི་སྲིད་ཞིའི་མཐར་ལྷུང་ཚུལ་ནི། མཐའ་དེ་རྒྱུད་ལ་ཡོད་
མེད་ཀྱིས་བཞག་ལ། རྗེ་གུང་ཐང་བློ་གྲོས་ཀྱི་ཕར་ཕྱིན་ལས། སྤྱིར་སྲིད་མཐར་
ལྟུང་ཚད། ལས་ཉོན་གྱིས་རང་དབང་མེད་པར་འཁོར་བར་ཡུན་རིང་དུ་གནས་
འཆའ་བ་ལ་བྱེད་དེ། དབུ་མ་སྙིང་བོ་ལས། སྐྱོན་མཐོང་ཕྱིར་ན་སྲིད་པར་མིན། །
ཞེས་པའི་རང་འགྲེལ་རྟོག་གེ་འབར་བ་ལས། སྐྱོན་དང་ཉེས་དམིགས་མང་བོ་
མཐོང་བའི་ཕྱིར། སྲིད་པར་གནས་འཆའ་བར་མི་བྱེད་ལ། ཞེས་གསུངས་པའི་
ཕྱིར། ལམ་བསྒྲིགས་ཀྱི་དོན་ཡང་དེ་ཡིན་གྱི། འཁོར་མཐའ་རྒྱུད་ལ་ཡོད་པ་ཙམ་
གྱིས་མ་ཡིན་པའི་ཕྱིར་ཏེ། དེ་བྱང་སེམས་ཀྱི་རྒྱུད་ལ་ཡོད་པའི་ཕྱིར། མ་ཁྱབ་ཟེར་
ན། བྱང་སེམས་རྣམས་སྲིད་མཐའ་ལ་མི་གནས་ཏེ། མདོ་ལས། ཚུལ་རོལ་གྱི་
མཐའ་མ་ལགས། ཞེས་དང་། རྩ་བར། ཚུལ་རོལ་ཕ་རོལ་མཐའ་ལ་མིན། །ཞེས་
གསུངས་པའི་ཕྱིར། ཁོ་ན་རེ། དེ་ཁྱོད་རང་གི་འདོད་པའི་འདིར་བསྟན་སྲིད་



1
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
-611 .
མཐའ་ལ་མི་གནས་པར་བཤད་ཀྱི་སྤྱིར་མིན་ཟེར་ན། དེ་ཙམ་མ་ཡིན་བར་ཐལ།
རྒྱན་སྣང་ལས། འདི་ནི་ཚུལ་རོལ་གྱི་འགྲམ་འཁོར་བར་མ་ཡིན་ཏེ། ཤེས་རབ་
ཀྱིས་ཉེས་དམིགས་མཐོང་བའི་ཕྱིར་རོ། །ཞེས་པ་ལྟར། གསེར་ཕྲེང་ལས། དེར་
མཐའ་གཅིག་ཏུ་གནས་པའི་ཉེས་དམིགས་མཐོང་བ་དང༌། ཞེས་དང་། རྣམ་
བཤད་ལས། འཁོར་བའི་རྩ་བ་འཇོམས་པར་བྱེད་པའི་ཕྱིར། ཞེས་སྤྱིར་གྱི་འཁོར་
མཐའ་ལྟུང་བ་འགོག་བྱེད་ལ་སྦྱར་བའི་ཕྱིར། ཁྱབ་སྟེ། རྒྱན་སྣང་གི་རྟགས་ཏེ་
སྤྱིར་འཁོར་མཐར་མི་གནས་པའི་སྒྲུབ་བྱེད་དུ་འགྲིགས་ཀྱི། འདིར་བསྟན་ལ་
སྦྱར་ན། རང་དོན་དུ་འཁོར་བ་ལ་དོར་བྱར་ཞེན་པ་འགོག་བྱེད་ཡིན་ཏེ། འཁོར་
པའི་ཉེས་དམིགས་མཐོང་བའི་ཕྱིར། ཞེས་པའི་རྟགས་ཆོས་ཇི་ལྟར་འབྲེལ་ཏེ་
ཉེས་དམིགས་མཐོང་ནས་དོར་བྱར་ཞེན་པ་ཡིན་པའི་ཕྱིར་རོ། །ཞེས་སོགས་
གསུངས་སོ། །ཡང་མཁས་དབང་ལ་ལས། རྒྱན་སྣང་དང་གསེར་ཕྲེང་རྣམ་བཤད་
གསུམ་གའི་རྟགས་འདི་ནི་འདིར་བསྟན་སྲིད་མཐའ་འགོག་བྱེད་དུ་འབྲེལ་མེད་་་་
ཡིན་ན། དེ་གསུམ་དུ་སྤྱིར་སྲིད་མཐའ་འགོག་བྱེད་ལས་གཞན་འདིར་བསྟན་
སྲིད་མཐའ་འགོག་བྱེད་ཀྱི་རྟགས་ཆོས་དོན་གསུམ་འབྲེལ་ནས་འགོད་པ་གང་ན་་་
ཡོད། དེས་ན་སྲིད་མཐར་ལྷུང་ཚད། འདིར་བསྟན་སྲིད་མཐར་ལྟུང་ཚད་སོ་སོ་
དང་དེ་གཉིས་ཀྱི་འགོག་བྱེད་ཡང་སོ་སོར་བྱས་པ་ནི། ཡོད་པ་བཞག་ནས་མེད་
པ་བཙལ་བ་དང༌། སྒོ་མང་ཡིག་ཆ་གསར་རྙིང་ཞིབ་ཏུ་མ་དཔྱད་པའི་སྐྱོན་དང༌།
གཞན་གྱི་སྒྲའི་རྗེ་འབྲངས་ཙམ་མོ། །ཞེས་ཟེར་བས་བརྟག་གོ །ཡང་རྗེ་དེ་ཉིད་ཀྱི་
ཕར་ཕྱིན་ལས། འཁོར་བ་ཡིན་ན་འཁོར་མཐའ་ཡིན་པས་ཁྱབ་ཀྱང་། ། འདིར་
བསྟན་འཁོར་མཐའ་ཡིན་པས་མ་ཁྱབ་སྟེ། རྣམ་བཤད་ལས། རྒྱུན་རིང་བོར་
འཇུག་པའི་དོན་ཡིན་གྱི་ཞེས་གསུངས་པ་གང་ཞིག དེ་ལ་ཡུན་རིང་བོར་འཇུག་
པས་མ་ཁྱབ་པའི་ཕྱིར་ཏེ། བྱང་སེམས་རྣམས་ངན་འགྲོར་སྐྱེ་ན་མྱུར་དུ་ཐར་ལ།



•612 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བདེ་བགྲོར་ལས་ཉོན་གྱིས་སྐྱེ་ནའང་གཞན་དོན་མེད་ན་མྱུར་དུ་ཐར་བ་ངན་འགྲོ་
བཞིན་ཡིན་པའི་ཕྱིར་དང་། གཞན་དོན་དུ་ལུས་ངག་ཡིད་གསུམ་ཡུན་རིང་དུ་
འཁོར་བར་གནས་ཀྱང༌། སེམས་འཁོར་བར་མི་གནས་པར་སྐབས་གཉིས་པའི་
མཐའ་དཔྱོད་དུ་གསུངས་པའི་ཕྱིར། འདི་ནི་སེམས་འཁོར་བའི་སྡུག་བསྔལ་གྱི་
ནོན་བཞིན་ཡུན་རིང་དུ་འཇུག་པའི་དོན་ཡིན་གྱི། སྔོན་ནས་ཡུན་རིང་དུ་འཁོར་
བའི་དོན་མིན་ནོ། །ཞེས་གསུངས་ལ། ཁ་ཅིག་གིས་དེ་ནི་མི་འཐད་དེ། བྱང་
སེམས་ཀྱི་རྒྱུན་རིང་བོར་འཇུག་པའི་འཁོར་བ་ཡོད་པའི་ཕྱིར། མ་གྲུབ་ན། དེར་
ཐལ། དེའི་རྒྱུད་ལ་བསྐལ་ཆེན་དུ་མར་འཇུག་པའི་འཁོར་བ་ཡོད་པའི་ཕྱིར། མ་
ཁྱབ་སྟེ། བསྐལ་ཆེན་དུ་མར་འཇུག་པས་ཡུན་རིང་དུ་འཇུག་པར་མི་འཇོག་ན་
ཡུན་རིང་དུ་འཇུག་པའི་འཁོར་བའི་མཚན་གཞི་མི་རྙེད་པའི་ཕྱིར། གཞན་དོན་
དུ་ལུས་ངག་ཡིད་གསུམ་ཡུན་རིང་དུ་འཁོར་བར་གནས་ཀྱང་སེམས་འཁོར་བར་་་
མི་གནས་པར་སྐབས་གཉིས་པའི་མཐའ་དཔྱོད་དུ་གསུངས་པའི་ཕྱིར། ཞེས་པ་
ཡང་འབྲེལ་མེད་དེ། དེ་འཁོར་བ་མ་ཡིན་པའི་ཕྱིར། ཡིག་ཆར། སེམས་འཁོར་
བར་ཆགས་པས་མི་གནས་པར་གསུངས་ལ། ཁྱེད་ཀྱི་ལྟར་ན། ཡིད་འཁོར་བར་
གནས་ལ་སེམས་འཁོར་བར་མི་གནས་པ་གང་ཡིན། ཞེས་ཟེར་བས་ཡིག་ཆའི་
དགོངས་པ་གང་ཡིན་བརྟག་པར་བྱའོ། ། ། །
ཡང་ཁ་ཅིག ཀུན་རྫོབ་ལ་ལྟོས་པའི་སྲིད་མཐའ་འགོག་བྱེད་ཀྱི་ཤེས་རབ་ལ་
འཁོར་བའི་སྐྱོན་མཐོང་བ་ཞིག་དགོས་ཏེ། ཡིག་ཆར། ཡང་རོང་ཊིཀ་པ་ན་རེ།
ཀུན་རྫོབ་ལ་ལྟོས་པའི་སྲིད་མཐའ་འགོག་བྱེད་སྟོང་ཉིད་རྟོགས་པའི་ཤེས་རབ་ལ་་
བྱེད་ཟེར་ན། འོ་ན། དོན་དམ་དཔྱོད་ཤེས་རིགས་ཤེས་ཀྱིས་འཁོར་བའི་སྐྱོན་
ཀྱིས་མཐོང་བར་ཐལ་ལོ། །ཀུན་རྫོབ་ལ་ལྟོས་པའི་སྲིད་མཐའ་འགོག་བྱེད་ཀྱི་ཤེས་
རབ་ལ་འཁོར་བའི་སྐྱོན་མཐོང་བ་གཅིག་དགོས་པ་གང་ཞིག ཁྱོད་ཀྱིས་དམ་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
: 613 .
བཅའ་འཐད་པའི་ཕྱིར། དང་བོ་གྲུབ་སྟེ། དེ་ལྟར་དུ་འགྲེལ་ཆེན་དང་ལེགས་
ལྡན་གཉིས་ཀས་བཤད་པའི་ཕྱིར་ཏེ། འགྲེལ་ཆེན་ལས། ཚུལ་རོལ་གྱི་འཁོར་བར་
མ་ཡིན་ཏེ། ཤེས་རབ་ཀྱིས་ཉེས་དམིགས་མཐོང་བའི་ཕྱིར་རོ། །ཞེས་དང༌། ཞེས་
སོགས་གསུངས་པའི་ཕྱིར་ཟེར་བ་ལ། ཁ་ཅིག་གིས་མ་ཁྱབ་སྟེ། དེ་ནི་ཀུན་རྫོབ་ལ་
ལྟོས་བའི་སྲིད་མཐའ་འགོག་བྱེད་ཀྱི་ཤེས་རབ་ལ་འཁོར་བའི་སྐྱོན་མཐོང་བའི་་་་་
ཁྱབ་ཅེས་པའི་དོན་མ་ཡིན་པར་དེ་འདྲའི་སྲིད་མཐའ་འགོག་བྱེད་ཀྱི་ཤེས་རབ་་་་་
སྟོང་ཉིད་རྟོགས་པའི་ཤེས་རབ་ཁོ་ན་ལ་མི་བྱེད་པར་དེ་ལ་འཁོར་བའི་སྐྱོན་་་་་་་
མཐོང་བའི་ཤེས་རབ་གཅིག་ཡོད་དགོས་པའི་དོན་ཡིན་པར་ཡིག་ཆ་གསར་རྙིང་་་
གཉིས་ཀས་གྲུབ་པའི་ཕྱིར། མ་གྲུབ་ན། དེར་ཐལ། སྐབས་དང་བོའི་མཐའ་
དཔྱོད་ལས། བྱང་སེམས་ཀྱི་གང་ཟག་གི་བདག་མེད་རྟོགས་པའི་ཡེ་ཤེས་ཆོས་
ཅན། ཆོས་བཞིའི་མི་རྟོགས་པའི་ཡེ་ཤེས་ཡིན་པར་ཐལ། སྲིད་མཐའ་འགོག་པའི་
ཤེས་རབ་ཡིན་པའི་ཕྱིར་ན་མ་ཁྱབ་སྟེ། སྲིད་མཐའ་འགོག་པའི་ཤེས་རབ་ལ་
འཁོར་བའི་སྐྱོན་སྡུག་བསྔལ་བརྒྱད་སོགས་མཐོང་བའི་ཤེས་རབ་ཡང་ཡོད་པའི་་་
ཕྱིར། དབུ་མ་སྙིང་བོ་ལས། སྐྱོན་མཐོང་ཕྱིར་ན་སྲིད་པར་མིན། །བརྩེ་ཕྱིར་མྱ་
ངན་འདའ་མི་གནས། །ཞེས་གསུངས་པའི་ཕྱིར། ཞེས་སྲིད་མཐའ་འགོག་པའི་
ཤེས་རབ་ལ་གང་ཟག་གི་བདག་མེད་རྟོགས་པར་ཤེས་རབ་ཡོད་པར་མ་ཟད་་་་་
འཁོར་བའི་སྐྱོན་སྡུག་བསྔལ་བརྒྱད་སོགས་མཐོང་བའི་ཤེས་རབ་ཡང་ཡོད་ཅེས་་་་
པའི་ཤིན་ཏུ་གསལ་བའི་ཕྱིར། ཡིག་ཆ་རྙིང་བར་ཡང་། ཡང་ཁ་ཅིག་ཤེས་པས་
སྲིད་ལ་མི་གནས་ཞིང༌། །ཞེས་པའི་སྟོང་ཉིད་རྟོགས་པའི་ཤེས་རབ་འབའ་ཞིག་
དངོས་སུ་བསྟན་པ་ཡིན་ཟེར་ན། འོ་ན། དེའི་སྐབས་ནས་དངོས་སུ་བསྟན་པའི་
ཀུན་རྫོབ་ལ་ལྟོས་ཏེ་སྲིད་མཐའ་འགོག་བྱེད་ཀྱི་ཤེས་རབ་ཡིན་ན། སྟོང་ཉིད་
རྟོགས་པའི་ཤེས་རབ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། ཚུ་



• 614. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རོལ་ཕ་རོལ་མཐའ་ལ་མིན། །ཞེས་པའི་སྐབས་ནས་དངོས་སུ་བསྟན་པའི་ཀུན་
རྫོབ་ལ་ལྟོས་ཏེ་སྲིད་མཐའ་འགོག་བྱེད་ཀྱི་ཤེས་རབ་ཡིན་ན་སྟོང་ཉིད་རྟོགས་པའི་
ཤེས་རབ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། དེའི་སྐབས་
ནས་དངོས་སུ་བསྟན་པའི་འཁོར་བའི་སྐྱོན་མཐོང་བའི་ཤེས་རབ་མེད་པར་ཐལ།
འདོད་པ་གང་ཞིག་སློབ་པའི་རྒྱུད་ཀྱི་སྟོང་ཉིད་རྟོགས་པའི་ཤེས་རབ་ཡིན་ན།
འཁོར་བའི་སྐྱོན་མཐོང་བའི་ཤེས་རབ་མ་ཡིན་དགོས་པའི་ཕྱིར། འདོད་མི་ནུས་
ཏེ། འགྲེལ་ཆེན་ལས། ཚུ་རོལ་གྱི་འགྲམ་འཁོར་བ་དེ་མ་ཡིན་ཏེ། ཤེས་རབ་ཀྱིས་
ཉེས་དམིགས་མཐོང་བའི་ཕྱིར་རོ། །ཞེས་དང་། ཡང་ཁ་ཅིག་བྱང་སེམས་མཐོང་
ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་རབ་དེ།
འགྲེལ་ཆེན་ལས། ཤེས་རབ་ཀྱིས་འཁོར་བའི་སྐྱོན་མཐོང་བའི་ཕྱིར། ཞེས་པའི་
དངོས་བསྟན་གྱི་འཁོར་བའི་སྐྱོན་མཐོང་བའི་ཤེས་རབ་ཡིན་ཟེར་ན། གང་ཟག་
གི་བདག་མེད་འཁོར་བའི་སྐྱོན་ཡིན་པར་ཐལ། འདོད་པའི་ཕྱིར། ཁ་ཅིག དེའི་
རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཤེས་རབ་དེ། དེའི་
དངོས་བསྟན་གྱི་འཁོར་བའི་སྐྱོན་མཐོང་བའི་ཤེས་རབ་ཡིན་ཟེར་ན། འགོག་
ལམ་གཉིས་འཁོར་བའི་སྐྱོན་ཡིན་པར་ཐལ། བདེན་བཞིའི་ཁྱད་ཆོས་མི་རྟག་
སོགས་བཅུ་དྲུག་འཁོར་བའི་སྐྱོན་ཡིན་པའི་ཕྱིར། དེར་ཐལ། དམ་བཅའ་འཐད་
པའི་ཕྱིར། ཞེས་པའི་བར་དུ་གསུངས་པའི་ཕྱིར། ཞེས་ཟེར་བས་དཔྱད། །
ཡང་ཁ་ཅིག བྱང་སེམས་ཀྱི་སྙིང་རྗེ་ཆེན་པོ་དང་སྟོང་ཉིད་རྟོགས་པའི་ཤེས་
རབ་སྲིད་ཞི་གཉིས་ཀའི་མཐའ་འགོག་བྱེད་མ་ཡིན་པར་ཐལ། དེ་གཉིས་རེ་རེ་
ནས་སྲིད་ཞི་གཉིས་ཀའི་མཐའ་འགོག་བྱེད་མ་ཡིན་པར་སྐབས་འདིའི་ལུང་་་་་་་་
རིགས་དུ་མས་གྲུབ་པའི་ཟེར་བ་ལ། ཁ་ཅིག་གིས། དེ་ལྟར་འདོད་མི་ནུས་ཏེ།
སྐབས་དང་བོའི་མཐའ་དཔྱོད་དུ། བྱང་སེམས་སྦྱོར་ལམ་པའི་སྟོང་ཉིད་ཀྱི་ལྟ་



1
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
·615.
བས་ཟིན་པའི་སྙིང་རྗེ་དང་། སྙིང་རྗེ་སེམས་བསྐྱེད་ཀྱིས་ཟིན་པའི་སྟོང་ཉིད་ཀྱི་
ལྟ་བ་རྣམས་སྲིད་ཞི་གཉིས་ཀའི་མཐའ་འགོག་བྱེད་ཡིན་པར་ལུང་དང་རིགས་པ་
དུ་མ་དང་ཞིབ་ཆ་དང་བཅས་ཏེ་རྒྱས་པར་གསུངས་པའི་ཕྱིར། དེ་ཉིད་ལས།
བྱང་སེམས་སྦྱོར་ལམ་པའི་ཐབས་ཤེས་ཁྱད་པར་ཅན་གཉིས་ཆོས་ཅན། བྱང་
སེམས་སྦྱོང་ལམ་པ་སྲིད་པའི་མཐར་ལྟུང་བ་འགོག་བྱེད་ཡིན་པར་ཐལ། དེ་སྲིད་
ཞིའི་མཐར་ལྟུང་བ་འགོག་བྱེད་ཡིན་པའི་ཕྱིར། འདོད་ན། དེའི་རྒྱུད་ཀྱི་སྟོང་
ཉིད་ཀྱི་ལྟ་བས་ཟིན་པའི་སྙིང་རྗེ་ཆེན་པོ་དེ་སྲིད་མཐའ་འགོག་བྱེད་ཡིན་པར་་་་་
ཐལ། འདོད་པའི་ཕྱིར། འདོད་ན་དེའི་རྒྱུད་ཀྱི་སྙིང་རྗེས་ཟིན་པའི་སྟོང་ཉིད་
རྟོགས་པའི་ལྟ་བ་དེ་ཞི་མཐའ་འགོག་བྱེད་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། རྩ་བར། ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་
མི་གནས་དང༌། །ཞེས་གསུངས་པའི་ཕྱིར་ན་མ་ཁྱབ་སྟེ། ལག་རྗེས་སོ་སོར་བསྟན་
པ་དང་། ཐབས་དང་བྲལ་བའི་ཤེས་རབ་ཀྱིས་ཞི་མཐའ་མི་ཁེགས། ཤེས་རབ་
དང་བྲལ་བའི་ཐབས་ཀྱིས་ཀྱང་སྲིད་མཐའ་མི་ཁེགས་པའི་དོན་ཡོད་པའི་ཕྱིར།
དང་བོ་གྲུབ་སྟེ། ཤིང་རྟ་ཆེན་པོ་ཀཱ་མ་ལ་ཤཱི་ལའི་སྒོམ་རིམ་ལས། བྱང་ཆུབ་
སེམས་དཔས་ཤེས་རབ་ཙམ་བསྟེན་ན་ནི་ཉན་ཐོས་ཀྱིས་འདོད་པའི་མྱ་ངན་ལས་་
འདས་པར་ལྟུང་བས་འཆིང་བ་བཞིན་དུ་འགྱུར་ཏེ། མི་གནས་པའི་མྱ་ངན་ལས་
འདས་པས་གྲོལ་བར་འགྱུར་རོ། དེ་ལྟ་བས་ན་ཐབས་དང་བྲལ་བའི་ཤེས་རབ་ནི་
བྱང་ཆུབ་སེམས་དཔའི་རྣམས་ཀྱི་འཆིང་བའོ་ཞེས་བྱའོ། །ཞེས་གསུངས་པའི་
ཕྱིར། ཤེས་བྱེད་ཀྱང་དུ་མས་གྲུབ་བོ། །གཉིས་པ་གྲུབ་སྟེ། སྒོམ་རིམ་ལས།
ཐབས་ཙམ་འབའ་ཞིག་བསྟེན་ན་ཡང་བྱང་ཆུབ་སེམས་དཔའི་སོ་སོ་སྐྱེ་བོའི་ས་་་་
ལས་མི་འདའ་བས་ཤིན་ཏུ་བཅིངས་པ་ཁོ་ནར་འགྱུར་རོ། །ཞེས་གསུངས་པའི་
ཕྱིར། མ་ཁྱབ་མཚམས་ལ་འདོད་མི་ནུས་ཏེ། སྟོང་ཉིད་ཀྱི་ལྟ་བས་ཟིན་པའི་སྙིང་



•616 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྗེས་ཀྱང་སྲིད་ཞི་གཉིས་ཀའི་མཐའ་འགོག སེམས་བསྐྱེད་དང་སྙིང་རྗེ་ཆེན་པོས་
ཟིན་པའི་སྟོང་ཉིད་ཀྱི་ལྟ་བས་ཀྱང་ཞི་མཐའ་འགོག་པའི་ཕྱིར། ཞེས་སོགས་
གསུངས་པའི་ཕྱིར་ཟེར་བས་བརྟག་ལ། འོན་ཀྱང་བྱང་སེམས་རྒྱུད་ཀྱི་མི་རྟག་
སོགས་རྟོགས་པའི་བློ་དང་སྙིང་རྗེ་ཆེན་པོ་དང་སྟོང་ཉིད་མངོན་སུམ་དུ་རྟོགས་་་་
པའི་བློ་གསུམ་མཐའ་གསུམ་འགོག་བྱེད་དུ་སོ་སོར་སྦྱར་བ་ལག་རྗེས་སོ་སོར་་་་་
འཇོག་པའི་དབང་དུ་བྱས་པ་ཡིན་གྱི། བྱང་སེམས་རྒྱུད་ཀྱི་ལམ་དེ་འདྲ་གཅིག་
གིས་ཀྱང་མཐའ་གསུམ་ཁེགས་ཟེར་དགོས་སམ་སྙམ་མོ། །
ཡང་ཁ་ཅིག་ན་རེ། འགྲེལ་བ་ལས། སྙིང་བརྩེ་བ་དང་ཤེས་རབ་དང་བྲལ་
བའི་ཕྱིར་དངོས་པོ་དང་དངོས་པོ་མེད་པར་དམིགས་པ་ཉིད་ཀྱིས་འཁོར་བ་དང་་
མྱ་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ། །ཞེས་པའི་དོན་ནི།
ཐེག་དམན་རྣམས་སྲིད་མཐའ་འགོག་བྱེད་ཀྱི་ཤེས་རབ་དང་བྲལ་བས་འཁོར་
མཐར་ལྷུང་ལ་ཐབས་ཁྱད་པར་ཅན་སྙིང་རྗེ་ཆེན་པོ་དང་བྲལ་བས་ཞི་མཐར་ལྷུང་
བར་བསྟན་པས་རྒྱུ་མཚན་སྔ་མ་གཉིས་འགྲེལ་བའི་གོ་རིམ་ལས་ལྡོག་སྟེ་ཤེས་རབ་
དང་སྙིང་བརྩེ་བ་དང་བྲལ་བའི་ཕྱིར་ཞེས་སྦྱར་དགོས་ཏེ། གསེར་ཕྲེང་ལས།
རྟོགས་དཀར་ཉན་ཐོས་ཀྱི་ལུགས་ལ། མྱང་འདས་ནི་དོན་དམ་པ་ཡོད་པའི་
དངོས་པོ་ཡིན་ཏེ། རྟག་པ་ཡིན་པའི་ཕྱིར་རོ། །འཁོར་བ་ནི་དངོས་བོ་མེད་པ་སྟེ།
སྤང་བྱ་ཡིན་པས་སོ། །ཞེས་དངོས་པོར་དམིགས་པ་མྱང་འདས་ལ་སྦྱར་བ་ནི།
འདི་དང་རྒྱན་སྣང་དུ་སྙིང་བརྩེ་བ་དང་ཤེས་རབ་དང་བྲལ་བའི་ཕྱིར་རོ། །ཞེས་
སྙིང་རྗེ་དང་བྲལ་བ་སྔོན་ལ་བྱུང་བས་དེ་དང་མྱང་འདས་སྦྱར་དགོས་པ་དངོས་་་་
པོར་དམིགས་པ་ཡང་སྔོན་ལ་བྱུང་བས་སོ་སྙམ་དུ་བསམས་སོ། །དེ་ནི་མ་ཡིན་ཏེ།
སྔར་འཁོར་འདས་གཉིས་ལ་རྟག་ཆད་དུ་བཤད་པ་དང༌། འདིར་ཡང་འོག་ཏུ་
འཁོར་བ་དང་ཞེས་སྔོན་ལ་བྱུང་བས་སྙིང་བརྩེ་བ་དང་བྲལ་བ་སྔོན་ལ་བྱུང་ཡང་་་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
· 617 .
སྡེབ་སྦྱོར་གྱི་ངོར་ཡིན་པས་ཤེས་སྒྲོན་ལྟར་ཤེས་རབ་དང་བྲལ་བར་དང་བོར་་་་་་་
གདོན་ནོ། །ཞེས་གསུངས་པའི་ཕྱིར། ཁྱབ་སྟེ། རང་བཞིན་མེད་རྟོགས་ཀྱི་ཤེས་
རབ་དང་བྲལ་བས་འཁོར་མཐར་ལྟུང་བ་དང༌། ཐབས་ཁྱད་པར་ཅན་དང་བྲལ་
བས་ཞི་མཐའ་ལྷུང་བར་གསེར་ཕྲེང་ལས་ཤིན་ཏུ་གསལ་བར་གསུངས་པའི་ཕྱིར་་་
ཏེ། དེ་ཉིད་ལས། ཡང་དག་པའི་ཡུམ་དང་རིང་བར་གྱུར་པའི་ཉན་ཐོས་དང་
སོགས་པས་རང་རྒྱལ་གྱི་རྒྱུད་ལ་ཡོད་པ་རང་གི་རྟོགས་པ་གང་ཟག་དང༌།
གཟུང་བའི་བདག་མེད་རྟོགས་ཙམ་གྱི་ཉི་ཚེ་བའི་ཡུམ་ནི། འཁོར་འདས་ལ་ཞེན་
ནས་གནས་པ་ཡིན་པར་ཤེས་པར་བྱའོ། །རྒྱུ་མཚན་ནི། འཁོར་བའི་རྒྱུན་གྱིས་
འཇུག་པས་དེ་དངོས་པོ་ཡིན་པ་དང་མྱང་འདས་ཕུང་བོ་འགགས་པ་ཡིན་པས་དེ་
ལ་དངོས་པོ་མེད་པར་དམིགས་པ་སྟེ་ཞེན་པ་ཉིད་ཀྱིས་སོ། །དེའི་རྒྱུ་མཚན་ཡང་།
གཞན་དོན་བྱེད་པའི་སྙིང་བརྩེ་བ་དང་རང་བཞིན་མེད་རྟོགས་ཀྱི་ཤེས་རབ་དང་
བྲལ་བའི་ཕྱིར་རོ། །ཞེས་གསུངས་པའི་ཕྱིར་ཟེར། ཡང་ཁ་ཅིག འགྲེལ་བའི་
གཞུང་དོན་དེ་ལྟར་མ་ཡིན་ཏེ། རྒྱུ་མཚན་སྔ་མ་གཉིས་ཀྱི་གོ་རིམ་ཡང་ལྡོག་མི་
དགོས། སྐབས་འདིའི་བྲལ་རྒྱུའི་ཤེས་རབ་ཀྱང་སྲིད་པར་སྐྱེ་བ་བླངས་པ་ལ་
བརྟེན་ནས་མྱང་འདས་སྒྲུབ་པའི་ཤེས་རབ་ཙམ་ལ་བྱེད་དེ། རྣམ་བཤད་ལས།
ཉན་རང་རྣམས་ཀྱིས་ཉི་ཚེ་བའི་ཚུལ་དུ་རང་གི་རྟོགས་པ་ཙམ་གྱི་གཞི་ཤེས་པའི་་་
ཤེས་རབ་ཀྱི་ཕ་རོལ་ཏུ་ཕྱིན་པའི་གཟུགས་བརྙན་ལ་གནས་པའི་ཉན་ཐོས་ཆོས་་་་
ཅན། འཁོར་བའི་མཐའ་ལ་གནས་པ་ཡིན་ཏེ། འཁོར་བར་སྐྱེ་བའི་དངོས་པོ་
ཙམ་ལ་མཐའ་གཅིག་ཏུ་དོར་བྱར་བཟུང་བའི་ཕྱིར། དེར་ཐལ། ལས་ཉོན་གྱིས་
སྐྱེ་བར་མ་ཟད། སྙིང་རྗེ་དང་སྨོན་ལམ་གྱིས་སྐྱེ་བ་ཡང་འགོག་འདོད་པས།
འཁོར་བར་སྐྱེ་བ་ལེན་པའི་རྒྱུ་སྙིང་བརྩེ་བ་དང་བྲལ་བའི་ཕྱིར། །མྱ་ངན་ལས་
འདས་པའི་མཐའ་ལ་གནས་པ་ཡིན་པར་ཤེས་པར་བྱའོ། ། །སྲིད་པར་སྐྱེ་བ་ཙམ་



• 618 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆད་པ་ལས་ཐོབ་པའི་སྲིད་པར་སྐྱེ་བའི་དངོས་པོ་མེད་པ་བླང་བྱར་དམིགས་པ་་་
ཉིད་ཀྱིས་སོ། དེར་ཐལ། སྲིད་པར་སྐྱེ་བ་ཆད་པ་ཐོབ་འདོད་ཅིང་། ལས་ཉོན་
གྱིས་སྐྱེ་བ་བཀག་ཀྱང་། སྲིད་པར་སྐྱེ་བ་བླངས་པ་ལ་བརྟེན་ནས་མྱང་འདས་
སྒྲུབ་པའི་ཐབས་ཤེས་པའི་ཤེས་རབ་དང་བྲལ་བའི་ཕྱིར། སྟོང་ཉིད་རྟོགས་པའི་
ཤེས་རབ་དང་བྲལ་བ་དང༌། རྒྱུ་མཚན་སྔ་མ་གཉིས་གོ་ལྡོག་ནས་སྦྱོར་བ་ནི་
གཞུང་འདིའི་དོན་མིན་པར་རྗེ་ཉིད་ཀྱིས་གསུང་ལས་འབྱུང་བའོ། །ཞེས་
གསུངས་པའི་ཕྱིར་ཟེར། ཁ་ཅིག་གིས་གཞུང་འདིའི་དོན་རྗེའི་ཞལ་ནས་གསུངས་
པའི་གསུང་རབ་ལས་བྱུང་བ་མིན་ཞེས་ཟེར་བ་དང༌། ཁ་ཅིག་གིས། གཞུང་
འདིའི་དོན་ཡིན་པར་ཞེས་པ་ཡིན་པས། མིན་པར་ཞེས་བྱུང་བ་ཡིག་སྐྱོན་ཡིན་
ཟེར་བའང་ཡོད། ས་
ཡང་ལ་ལས། གསེར་ཕྲེང་རྣམ་བཤད་བཤད་ཚུལ་མཐུན་པར་ཀུན་མཁྱེན་
བླ་མས་གསུངས་པའི་ཕྱིར་ཏེ། ཡིག་ཆར། རྟག་པ་འཁོར་བར་སྦྱར། ཆད་པ་
མྱང་འདས་ལ་སྦྱར་དགོས་པའི་ཕྱིར། དེར་ཐལ། འགྲེལ་བ་ལས། གོ་རིམ་བཞིན་
དུ་རྟག་པ་དང་ཆད་པའི་མཚན་ཉིད། ཅེས་གསུངས་པའི་ཕྱིར། ཁྱབ་སྟེ། ཚུ་
རོལ་ཕ་རོལ་མཐའ་ལ་མིན། །ཞེས་པའི་གོ་རིམ་བཟློག་མི་རིགས་པའི་ཕྱིར།།
གསེར་ཕྲེང་ལས། སྔར་འཁོར་འདས་གཉིས་ལ་རྟག་ཆད་དུ་བཤད་པ་དང༌།
ཞེས་དང་། རྣམ་བཤད་ལས། རྒྱུ་མཚན་སྔ་མ་གཉིས་གོ་བཟློག་ནས་སྦྱོར་བ་ནི།
གཞུང་འདིའི་དོན་མ་ཡིན་པར་རྗེ་ཉིད་ཀྱི་གསུང་ལས་འབྱུང་བའོ། སྐྱེ་ །ཞེས་
གསུངས་པའི་ཕྱིར། ཡང་ཁོ་ན་རེ། རྣམ་བཤད་ཀྱི་ལུང་གི་དོན་ནི་ཤེས་རབ་དང་
བྲལ་བས་སྲིད་མཐར་གནས་པ་དང་། སྙིང་རྗེ་དང་བྲལ་བས་ཞི་མཐར་གནས་
པར་བཤད་པ་གཞུང་གི་དོན་མིན་ནོ་ཞེས་པ་ཡིན་ཟེར་ན། འགྲེལ་བ་ལས། རང་
གི་རྟོགས་པ་ཙམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་སྙིང་བརྩེ་བ་དང་ཤེས་རབ་་



འ
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
: 619.
དང་བྲལ་བའི་ཕྱིར། དངོས་པོ་དང་དངོས་པོ་མེད་པར་དམིགས་པ་ཉིད་ཀྱི་
འཁོར་བ་དང་མྱ་ངན་འདས་པ་ལ་གནས་པ། ཞེས་པས་དངོས་པོ་དངོས་མེད་
དང་། འཁོར་བ་དང་མྱང་འདས་གཉིས་བཤད་པའི་གོ་རིམ་བཟློག་པ་གཞུང་
དོན་མ་ཡིན་པར་བཤད་པ་མ་ཡིན་པར་ཐལ། ཁྱོད་ཀྱི་བཤད་ཚུལ་དེའི་ཕྱིར།
འདོད་མི་ནུས་ཏེ། དངོས་པོ་དངོས་མེད་དང་། འཁོར་བ་དང་མྱང་འདས་བཞི་
བོ་གོ་རིམ་ལྟར་བྱས་ནས། སྙིང་རྗེ་དང་ཤེས་རབ་དང་བྲལ་ཞེས་པའི་སྙིང་རྗེ་
སྔོན་ལ་བྱུང་ཡང་གོ་རིམ་ལྟར་བྱས་ནས། སྙིང་རྗེ་དང་ཤེས་རབ་དང་བྲལ་ཞེས་
པའི་སྙིང་རྗེ་སྔོན་ལ་བྱུང་ཡང་གོ་རིམ་བཟློག་ནས། ཤེས་རབ་སྔོན་ལ་བྱེད་དགོས་
པའི་དོན་ཡིན་པའི་ཕྱིར། གསེར་ཕྲེང་ལས། སྙིང་བརྩེ་བ་དང་བྲལ་བ་སྔོན་ལ་
བྱུང་ཡང་སྡེབ་སྦྱོར་གྱི་ངོར་ཡིན་པས། ཤེས་སྒྲོན་ལྟར་ཤེས་རབ་དང་བྲལ་བ་དང་
བོར་གདོན་ནོ། །ཞེས་གསུངས་པའི་ཕྱིར། དེའི་ཤེས་རབ་དང་བྲལ་བ་ཡང་སྟོང་
ཉིད་རྟོགས་པའི་ཤེས་རབ་དང་ཞེས་བཤད་མི་རིགས་པའི་དོན་ཡིན་པའི་ཕྱིར།
ཞེས་གསུངས་པའི་ཕྱིར། འདི་ལྟར་ན། རྒྱུ་མཚན་སྔ་མ་གཉིས་ཞེས་པ་སྔར་བྱུང་
སེམས་རྣམས་སྲིད་ཞིའི་མཐའ་ལ་མི་གནས་པའི་སྒྲུབ་བྱེད་དུ་བཀོད་པའི་རྒྱུ་་་་་་
མཚན་གཉིས་པོ་དེ་ཡིན་ལ། རྗེའི་གསུང་ལས་ཞེས་པའང་གསེར་ཕྲེང་ལས་བྱུང་
བ་ལ་བྱའོ། །འོན་ཀྱང་ཤེས་རབ་དང་བྲལ་བ་སྟོང་ཉིད་རྟོགས་པའི་ཤེས་རབ་
དང་བྲལ་བ་ལ་བྱེད་པར་སྔར་དྲངས་པའི་གསེར་ཕྲེང་གི་ལུང་དེར་ཆེས་གསལ་་་་
བས་དཔྱད་གཞི་ཆེ་ལ་རྒྱུ་མཚན་སྔ་མ་གཉིས་ཞེས་པའང་ཉན་ཐོས་རྣམས་སྲིད་་་་
ཞིའི་མཐར་གནས་པའི་སྒྲུབ་བྱེད་དུ་བཀོད་པའི་རྒྱུ་མཚན་བཞི་སྟེ་སྙིང་བརྩེ་བ་་་་
དང་ཤེས་རབ་དང་བྲལ་བ་གཉིས་དང༌། དངོས་པོ་དང་དངོས་པོ་མེད་པ་གཉིས་
ཀྱི་སྔ་མ་གཉིས་ལ་བྱས་ན་གཞུང་དང་ཤིན་ཏུ་མཐུན་པས་དཔྱད་གཞི་ཆེ་ཞེས་་་་་
ཟེར་བས་བརྟག་དགོས་ལ། །



• 620. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འོན་ཀྱང་ཁོ་བོས་བསམ་ན་འདི་ལྟར་བཤད་དགོས་སམ་སྙམ་སྟེ། འགྲེལ་
བའི་ཚིག་རིས་ལྟར་གྱི་རྒྱུ་མཚན་སྔ་མ་གཉིས་དང་། རྣམ་བཤད་ལས་བཤད་པའི་
རྒྱུ་མཚན་སྔ་མ་གཉིས་གོ་ལྡོག་མི་རིགས་རྒྱུའི་རྒྱུ་མཚན་སྔ་མ་གཉིས་ནི་མི་འདྲ་སྟེ།
འགྲེལ་བའི་དེ་ནི་སྙིང་བརྩེ་བ་དང་ཤེས་རབ་གཉིས་སྔ་མ་དང་དངོས་པོ་དངོས་་
མེད་རྒྱུ་མཚན་ཕྱི་མ་གཉིས་ནི་དངོས་པོ་དང་དངོས་མེད་གཉིས་ལ་བྱེད་པ་ཡིན་་་་
ཏེ། འགྲེལ་ཆུང་གི་གཞུང་དེ་འགྲེལ་སྐབས་རྣམ་བཤད་ལས་འཁོར་མཐའ་ལ་མི་
གནས་པ་དང་ཞི་མཐའ་ལ་མི་གནས་པར་སྒྲུབ་སྐབས་རྟགས་གཉིས་གཉིས་་་་་་་་
བཀོད་ཚེ་དངོས་པོ་དངོས་མེད་ཀྱི་རྟགས་གཉིས་སྔ་མ་དང༌། སྙིང་བརྩེ་ཤེས་རབ་
ཀྱི་རྟགས་གཉིས་རྗེས་མར་བྱས་ནས་བཀོད་འདུག་པ་གོང་དུ་དྲངས་པའི་རྣམ་་་་་
བཤད་ལ་ལྟོས་ན་ཤིན་ཏུ་གསལ་བས། ། རྒྱུ་མཚན་སྔ་མ་གཉིས་གོ་ལྡོག་ནས་ཞེས་
རྒྱུ་མཚན་སྔ་མ་གཉིས་རྣམ་བཤད་རང་གི་གཞུང་ལ་བལྟོས་ནས་འཇོག་དགོས་ལ།
དེ་ཉིད་ལས། དངོས་པོ་དང་དངོས་པོ་མེད་པ་རྒྱུ་མཚན་སྔ་མར་བྱས་ནས་བཀོད་
འདུག་པའི་ཕྱིར་རོ། །དངོས་པོ་དངོས་མེད་གཉིས་གོ་ལྡོག་མི་རིགས་པའི་རྗེའི་
གསུང་གང་ལ་བྱེད་ན། གསེར་ཕྲེང་ལས། ཤེར་སྒྲོན་དུ་དངོས་པོ་མྱང་འདས་
དང་དངོས་མེད་འཁོར་བར་སྦྱར་བ་མི་འཐད་པར་བཀག་པ་དེ་ཡིན་ནོ། །འོ་ན་
ཤེས་རབ་སྟོང་ཉིད་རྟོགས་པའི་ཤེས་རབ་ལ་བྱེད་པ་གསེར་ཕྲེང་ལས་གསུངས་་་་་
པའི་ཕྱིར་ཟེར་ན། སྟོང་ཉིད་རྟོགས་པའི་ཤེས་རབ་ལ་མི་བྱེད་པའི་རྗེའི་གསུང་
གང་ཞེ་ན། འདིར་བསྟན་སྲིད་མཐའ་ལ་ཀུན་རྫོབ་ལ་ལྟོས་པའི་སྲིད་མཐའ་དང་
དོན་དམ་ལ་ལྟོས་པའི་སྲིད་མཐའ་གཉིས་ཡོད་ལ། རིམ་བཞིན་ལས་ཉོན་གྱིས་
རང་དབང་མེད་པར་ཡུན་རིང་བོའི་བར་དུ་འཁོར་བར་གནས་པ་དེ་དང་བོ་་་་་་་
དང༌། འཁོར་བ་དོན་དམ་པར་དོར་བྱར་བདེན་པར་ཞེན་པ་གཉིས་པ་ཡིན་ལ།
མ ཐའ་དང་བོ་འགོག་པ་གང་ཟག་གི་བདག་མེད་རྟོགས་པའི་ཤེས་རབ་དང་།



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
621 .
མཐའ་གཉིས་པ་དེ་འགོག་པ་སྟོང་ཉིད་རྟོགས་པའི་ཤེས་རབ་ཁྱད་པར་ཅན་ལ་་་་
བྱེད་དགོས་པར་མངོན་པས། གསེར་ཕྲེང་གིས་སྟོང་ཉིད་རྟོགས་པའི་ཤེས་རབ་
ལ་སྦྱར་བ་གཉིས་པའི་དབང་དུ་བྱས་པར་སེམས་སོ། །མཐའ་དང་བོ་ཀུན་རྫོབ་
ལ་ལྟོས་པའི་སྲིད་མཐའ་ལམ་གང་གི་ལག་རྗེས་སུ་བཀག་པ་ཡིན་ཞེ་ན། མི་རྟག་
སོགས་བཅུ་དྲུག་རྟོགས་པའི་ལག་རྗེས་ཡིན་པར་རྗེའི་ཞལ་ནས་གསུངས་པ་་་ ་་་་་་་་
བདག་གིས་ཐོས་ཞེས་པའི་དོན་ཡིན་ནམ་སྙམ་པས་དཔྱད་པར་བྱའོ། །
དྲི་བ། གཞི་ཤེས་ཀྱི་མཚན་ཉིད་དང༌། དབྱེ་བ། འབྲས་ཡུམ་ལ་ཉེ་
རིང་གི་གཞི་ཤེས་སོགས་གང་།
ལན། ཐེག་དམན་གྱི་རྟོགས་རིགས་སུ་གནས་པའི་ཆ་ནས་བཞག་པའི་
འཕགས་རྒྱུད་ཀྱི་མཁྱེན་པ་དེ། གཞི་ཤེས་ཀྱི་མཚན་ཉིད། དབྱེ་ན་རྟེན་གྱི་སྒོ་ནས་
འཕགས་བཞིའི་རྒྱུད་ཀྱི་གཞི་ཤེས་བཞི། རྟོགས་རིགས་ཀྱི་སྒོ་ནས་ཉན་རང་གི་
རྟོགས་རིགས་གཉིས་ཡོད། ས་མཚམས། ཉན་ཐོས་ཀྱི་མཐོང་ལམ་ནས་སངས་
རྒྱས་ཀྱི་སའི་བར་དུ་ཡོད། ཐབས་ཤེས་ཁྱད་པར་ཅན་གྱི་ཟིན་ཅིང་ཐེག་དམན་གྱི་
རྟོགས་རིགས་སུ་གནས་པའི་འཕགས་རྒྱུད་ཀྱི་མཁྱེན་པ་དེ། འབྲས་ཡུམ་ལ་ཉེ་
བའི་གཞི་ཤེས་ཀྱི་མཚན་ཉིད། དེ་དང་གཉེན་པོའི་ཕྱོགས་ཀྱི་གཞི་ཤེས། ལྷག་
བསམ་རྒྱུད་ལྡན་གྱི་འཕགས་རྒྱུད་ཀྱི་གཞི་ཤེས་རྣམས་དོན་གཅིག་དབྱེ་ན་ཐེག་་་་
ཆེན་ལམ་དུ་འཇུག་ཁ་མ་དང་། བྱང་སེམས་སྐྱེ་འཕགས་གཉིས་དང༌། སངས་
འཕགས་བཞི་ཀའི་རྒྱུད་ཀྱི་དེ་བཞི་ཡོད། ས་མཚམས། ཐེག་ཆེན་ལམ་དུ་འཇུག་
ཁ་མའི་ལྷག་བསམ་ནས་སངས་རྒྱས་ཀྱི་སའི་བར་དུ་ཡོད། བདེན་འཛིན་གྱིས་
བཅིངས་པའི་ཐེག་དམན་འཕགས་པའི་མཁྱེན་པ་དེ། འབྲས་ཡུམ་ལ་རིང་བའི་
གཞི་ཤེས་ཀྱི་མཚན་ཉིད། དེ་དང་མི་མཐུན་ཕྱོགས་ཀྱི་གཞི་ཤེས། མཚན་འཛིན་
གྱིས་བཅིངས་པའི་གཞི་ཤེས་གསུམ་དོན་གཅིག དབྱེ་ན། ཉན་རང་གི་མཐོང་



• 622 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྒོམ་མི་སློབ་ལམ་གསུམ་ཡོད། ས་མཚམས། ཉན་ཐོས་ཀྱི་མཐོང་ལམ་ནས་ཉན་
རང་དགྲ་བཅོམ་གྱི་བར་དུ་ཡོད་དོ། ། །
སྐབས་འདིར་ཁ་ཅིག་ན་རེ། མི་རྟག་སོགས་བཅུ་དྲུག་གང་རུང་མངོན་སུམ་
དུ་རྟོགས་པའི་ཡེ་ཤེས་གང་ཞིག སྙིང་རྗེ་ཆེན་པོ་དང་བྲལ་ཞིང་བདེན་འཛིན་
གྱིས་བཅིངས་པའི་གཞི་ཤེས་དེ། འབྲས་ཡུམ་ལ་རིང་བའི་གཞི་ཤེས་ཀྱི་མཚན་
ཉིད་དུ་འདོད་དགོས་ཏེ། དེ་ལྟར་དུ་རྣམ་བཤད་ལས་གསུངས་པའི་ཕྱིར་ཟེར་བ་
ལ། ། ཡང་ཁ་ཅིག་ཐེག་དམན་འཕགས་པའི་རྒྱུད་ཀྱི་སྟོང་ཉིད་རྟོགས་པའི་གཞི་
ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། གཞན་ཡང་། ཐེག་
དམན་གཞི་ཤེས་ཡིན་ན་གཞལ་བྱ་ཅན་ཡིན་པས་ཁྱབ་པར་ཐལ། མཚན་ཉིད་དེ་
འཐད་པའི་ཕྱིར། འདོད་མི་ནུས་ཏེ། ཐེག་དམན་གྱི་འཕགས་ལམ་དང་ཐེག་
དམན་གཞི་ཤེས་དོན་གཅིག་ཡིན་པའི་ཕྱིར་ཏེ། ཡིག་ཆར། བདེན་འཛིན་གྱིས་
བཅིངས་པའི་ཐེག་དམན་འཕགས་པའི་མཁྱེན་པ་དེ། འབྲས་ཡུམ་ལ་རིང་བའི་
གཞི་ཤེས་ཀྱི་མཚན་ཉིད་ཅེས་གསུངས་པའི་ཕྱིར། ཁྱབ་སྟེ འབྲས་ཡུམ་ལ་རིང་
བའི་གཞི་ཤེས་དང་ཐེག་དམན་འཕགས་ལམ་དོན་གཅིག་ཏུ་གསུངས་པའི་ཕྱིར་་་་
ཟེར་ན་དཔྱད། །
ཡང་གཞི་ཤེས་ལ་ཐེག་ཆེན་རྟོགས་རིགས་ཡོད་མེད་ལ་དཔྱད་པར་བྱ་བ་་་་་
འདི་ཡོད་དེ། ལ་ལས། གཞི་ཤེས་ལ་ཐེག་ཆེན་རྟོགས་རིགས་ཡོད་དེ། དེ་ལ་སྟོང་
ཉིད་རྟོགས་པའི་ཡེ་ཤེས་ཡོད་པའི་ཕྱིར། དེར་ཐལ། དོན་བདུན་ཅུའི་ཡིག་ཆར་
ཆ་བཞག་གིས་ཐེག་དམན་འཕགས་རྒྱུད་ཀྱི་སྟོང་ཉིད་རྟོགས་པའི་གཞི་ཤེས་སྡུད་་་
ཅེས་གསུངས་པའི་ཕྱིར་ཟེར། ཡང་ཁ་ཅིག་དེ་ནི་མི་འཐད་དེ། དེ་ལྟ་ན། ཡིག་
ཆར། འཕགས་རྒྱུད་ཀྱི་མཁྱེན་པ་ལ་མཁྱེན་གསུམ་གང་རུང་གིས་མ་ཁྱབ་སྟེ།
དགྲ་བཅོམ་རྟོགས་པ་སྔོན་སོང་གི་བྱང་སེམས་ཚོགས་ལམ་པའི་སེམས་བསྐྱེད་་་་་་



ས བ ་
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
1:，623 .
དང་། ལྷག་བསམ་སོགས་དང༌། ཉན་རང་འཕགས་རྒྱུད་ཀྱི་སྟོང་བ་ཉིད་མངོན་
སུམ་རྟོགས་པའི་ཡེ་ཤེས་ལྟ་བུ་རྣམས་གཞི་ཤེས་སུ་མ་བཤད་པའི་ཕྱིར། ། ཞེས་
གསུངས་པ་འགལ་བའི་ཕྱིར་ཟེར་བས་དཔྱད་དགོས་ལ། ཡིག་ཆར་དེ་ལྟར་
གསུངས་པའི་དོན། རྗེ་གུང་ཐང་བློ་གྲོས་ཀྱིས་ཕར་ཕྱིན་ལས། སེར་འབྲས་ཡིག་
ཆ་གཞན་ཐམས་ཅན་ཀྱིས་དེ་ལྟར་བཤད་ཅེས། དགྲ་བཅོམ་རྟོགས་པ་སྔོན་སོང་
གི་བྱང་སེམས་ཚོགས་ལམ་པའི་སེམས་བསྐྱེད་སོགས་མཁྱེན་གསུམ་གང་རུང་མ་་་་
ཡིན་པར་གསུངས་པའི་ཞར་ལ། གཞན་གྱི་འདོད་པ་བཀོད་པ་ཡིན་ཏེ། མ་ཡིན་
པའི་ཕྱིར་མ་གསུངས་པར་མ་བཤད་པའི་ཕྱིར། ཞེས་གསུངས་ཤིང༌། གོང་དུ་
ཐེག་དམན་གྱི་རྟོགས་རིགས་སུ་གནས་པའི་ཆ་ནས་བཞག་པའི་འཕགས་རྒྱུད་ཀྱི་་་
མཁྱེན་པ་དེ། གཞི་ཤེས་ཀྱི་མཚན་ཉིད། ཅེས་ཆ་བཞག་སྦྱར་བའི་ཕྱིར་དང་།
ཉན་རང་གི་འཕགས་ལམ་ལ་གཞི་ཤེས་ཀྱིས་ཁྱབ་པའི་ཕྱིར། རྟགས་གྲུབ་སྟེ།
ཉན་རང་གི་སློབ་ལམ་རྣམས་གང་ཟག་གི་བདག་མེད་མངོན་སུམ་དུ་རྟོགས་པའི་་
ཤེས་རབ་ཀྱིས་ཟིན་པའི་ཆ་ནས། འབྲས་བུ་སྡུག་ཀུན་རགས་པ་ཉེ་བར་ཞི་བའི་
ཉེར་ཞི་འཁྲིད་བྱེད་ཡིན་པས། གཞི་ཤེས་སུ་བཞག་པའི་ཕྱིར་ཏེ། ཡུམ་བར་མ་
ལས། རབ་འབྱོར་ཐམས་ཅད་ཤེས་པ་ཉིད་ནི། ཞེས་པ་ནས། དེའི་ཕྱིར་ཉན་
ཐོས་དང་རང་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་བྱའོ། །ཞེས་
དང་། རྩ་བར་ཉན་ཐོས་ཞི་བ། ཞེས་སོགས་དང༌། གསེར་ཕྲེང་ལས། དེའི་ཕྱིར་
ཉན་རང་རྣམས་ཀྱི་མངོན་རྟོགས་ནི་ཐམས་ཅད་ཤེས་པ་ཉིད་ཅེས་བྱ་སྟེ། ཞེས་
དང་། རྣམ་བཤད་ལས་ཀྱང་གསུངས་པའི་ཕྱིར། ཁྱབ་སྟེ། མདོ་དེས་ཐེག་གསུམ་
གང་རུང་གི་འཕགས་ལམ་ལ་མཁྱེན་གསུམ་གང་རུང་གིས་ཁྱབ་པ་བསྟན་པའི་་་་་
ཕྱིར་ཏེ། འགྲེལ་བ་ལས། ཐམས་ཅད་མཁྱེན་པ་ཉིད་གསུམ་གྱིས་མངོན་པར་
མཐའ་དག་བསྡུས་པས་ན། ཞེས་དང༌། རྣམ་བཤད་ལས། འཕགས་པའི་མངོན་



624 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྟོགས་མཐའ་དག་གཏན་ལ་འབེབས་འདོད་པས། ཞེས་གསུངས་པའི་ཕྱིར།
གཞན་ཡང་། གཞི་ཤེས་ལ་ཐེག་ཆེན་རྟོགས་རིགས་ཡོད་པར་ཐལ། ཉན་རང་
འཕགས་རྒྱུད་ཀྱི་ཐོག་མཐའ་བར་གསུམ་གྱི་དགེ་བ་མཚན་འཛིན་གྱིས་བཅིངས་་་་
བཞིན་རྫོགས་བྱང་དུ་བསྔོ་བ་མི་མཐུན་ཕྱོགས་ཀྱི་གཞི་ཤེས་ཡིན་པའི་ཕྱིར་ཏེ།
མདོ་ལས། དགེ་བའི་རྩ་བ་གང་ཇི་སྙེད་པ་དེ་དག་ཐམས་ཅད་མཚན་མར་ཡིད་
ལ་བྱེད་ཅིང་ཡིད་ལ་བྱས་ནས་བླ་ན་མེད་པ་ཡང་དག་པར་རྫོགས་བྱང་ཆུབ་ཏུ་་་་་
ཡོངས་སུ་བསྔོ་ན། ནས། དེ་ཙམ་དུ་ཆགས་པའོ། །ཞེས་དང་། འགྲེལ་བར། དེ་
བཞིན་གཤེགས་པ་ལ་སོགས་པ་ལ་ཕྱག་འཚལ་བ་ལ་སོགས་པ་ནི་བསོད་ནམས་་་་་
ཀྱིས་ཚོགས་རྒྱུ་ཡིན་པ་ཉིད་ཀྱིས་གཉེན་པོ་ཡོན་མོད་ཀྱི། ཆགས་པ་ཕྲ་མོའི་ངོ་བོ་
ཉིད་ཀྱིས་རྣམ་པ་ཐམས་ཅད་དུ་མ་ཡིན་པས་མི་མཐུན་པའི་ཕྱོགས་ཡིན་ནོ། །
ཞེས་དང་། གསེར་ཕྲེང་ལས། མཆོད་པ་དང་བྱང་ཆུབ་ཏུ་བསྔོ་བ་ནི་ཆགས་པ་ཕྲ་
མོ་སྟེ། ཞེས་གསུངས་པའི་ཕྱིར་རོ། །དེས་ན་གཞི་ཤེས་ལ་ཐེག་ཆེན་རྟོགས་རིགས་
བཞག་པ་སྒོ་མང་ཡིག་ཆའི་ཁྱད་ཆོས་ཡིན་ནོ། །ཞེས་གསུངས་སོ། །
ཡང་མཁས་དབང་ལ་ལས། རྗེ་དེ་ཉིད་ཀྱི་གསུང་ཚུལ་ནི་མི་འཐད་དེ། ཡིག་
ཆར། དེ་གཞི་ཤེས་མ་ཡིན་པར་གསུངས་པ་མ་ཡིན་ན། འཕགས་རྒྱུད་ཀྱི་མཁྱེན་
པ་ལ། མཁྱེན་གསུམ་གང་རུང་གིས་མ་ཁྱབ་སྟེ། ནས། ཡེ་ཤེས་ལྟ་བུ་རྣམས་གཞི་
ཤེས་སུ་མ་བཤད་པའི་ཕྱིར། ཞེས་པའི་རྟགས་ཆོས་འབྲེལ་མེད་དུ་འགྱུར་བ་བླུན་
པོ་གནག་རྫིས་ཀྱང་ཤེས་པའི་ཕྱིར། རྒྱུ་མཚན་ཕྱི་མ་རྣམས་ལ་ཡང་རྟགས་མ་གྲུབ་
ཀྱི་ལན་བཏབ་ན་རིགས་ཏེ། དོན་དེ་དག་གཞི་ཤེས་མ་ཡིན་པའི་ཕྱིར། ཡང་མི་
མཐུན་ཕྱོགས་ཀྱི་གཞི་ཤེས་ལ་ཐེག་ཆེན་རྟོགས་རིགས་ཡོད་ན། དེའི་རྫས་རྒྱུན་ཕྱི་
མར་གྱུར་པའི་གཉེན་པོ་ཕྱོགས་ཀྱི་གཞི་ཤེས་ལ་ཡང་ཐེག་ཆེན་རྟོགས་རིགས་ཡོད་།
པར་ཐལ། འདོད་ན། འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་ཉིད་ཡིག་ཆར་



འོ
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
• 625.
གསུངས་པ་དང་འགལ་བའི་ཕྱིར། ཡང་སངས་རྒྱས་སའི་གཞི་ཤེས་ལ་ཡང་ཐེག་
ཆེན་རྟོགས་རིགས་ཡོད་པར་འགྱུར་ལ། དེ་ལྟ་ན་ཡིག་ཆ་དང་འགལ་བ་དང་། རྗེ་
གུང་ཐང་བའི་སྡོམ་ཚིག་ལས་ཀྱང༌། ཆ་བཞག་མེད་ན་མཐར་ཐུག་གཞི་ཤེས་
ཀྱང༌། །དེར་འགྱུར་དགོས་ལ་ཐེག་དམན་རྟོགས་རིགས་ཕྱིར། །ཐུན་མོང་མ་ཡིན་
རྣམ་པར་འགལ་ཕྱིར་རོ། །ཞེས་གསུངས་པའི་ཕྱིར་རོ། །ཞེས་བཀག་ནས། ཡིག་
ཆར། འཕགས་རྒྱུད་ཀྱིས་མཁྱེན་པ་ལ་མཁྱེན་གསུམ་གང་རུང་གིས་མ་ཁྱབ་སྟེ།
ཞེས་པ་ནས། གཞི་ཤེས་སུ་མ་བཤད་པའི་ཕྱིར། ཞེས་པ་ནི། ཡིག་ཆ་རྙིང་བར།
ཉན་ཐོས་མཐོང་ལམ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ།
མི་མཐུན་ཕྱོགས་ཀྱི་གཞི་ཤེས་ཡིན་ཀྱང་དེ་བདེན་འཛིན་གྱིས་མ་བཅིངས་པར་་་་་
བཤད་པ་དང་ཅུང་མི་འདྲ་བའི་ཁྱད་སྟོན་ཆེད་དུ་དེ་གཞི་ཤེས་མིན་པ་དང༌། མི་
མཐུན་ཕྱོགས་ཀྱི་གཞི་ཤེས་ཐམས་ཅད་བདེན་འཛིན་གྱིས་བཅིངས་པར་ཡང་་་་་་་
བཤད་པའི་ཕྱིར་སྙམ། དེས་ན་དོན་བདུན་ཅུའི་ཡིག་ཆར། ཐེག་དམན་འཕགས་
པའི་རྒྱུད་ཀྱི་སྟོང་ཉིད་རྟོགས་པའི་གཞི་ཤེས་གཞི་ཤེས་སུ་གསུངས་ཀྱང་སྐབས་་་་
འདིའི་ཡིག་ཆའི་དགོངས་པ་དེ་ལྟར་མིན་ནམ་སྙམ་སྟེ། དེ་ལྟ་མིན་པར་གཞི་ཤེས་
ལ་ཐེག་ཆེན་གྱི་རྟོགས་རིགས་ཡོད་པ་དེའི་དགོངས་པ་ཡིན་ན། སྐབས་འདིར་
གཞི་ཤེས་ཀྱི་དབྱེ་བ་བཤད་ཚེ་བཤད་དགོས་པ་ལས། ཡིག་ཆར། གཞི་ཤེས་ཀྱི་
མཚན་ཉིད་བཤད་ནས་དབྱེ་བའི་སྐབས་སུ་རྟེན་གྱི་སྒོ་ནས་འཕགས་པ་བཞིའི་་་་
རྒྱུད་ཀྱི་གཞི་ཤེས་བཞི། རྟོགས་རིགས་ཀྱི་སྒོ་ནས་ཉན་རང་གི་རྟོགས་རིགས་
གཉིས་ཡོད་ཅེས་གསུངས་པས་ཤིན་ཏུ་གྲུབ་པའི་ཕྱིར། ཡང་གཞི་ཤེས་ཡིན་ན།
ཐེག་དམན་རྟོགས་རིགས་དགོས་པའི་ཕྱིར། དེར་ཐལ། ཡིག་ཆར། དེ་མ་ཡིན་
པར་ཐལ། གཞི་ཤེས་སྦྱོར་བ་མ་ཡིན་པའི་ཕྱིར། དེར་ཐལ། ཐེག་དམན་རྟོགས་
རིགས་སུ་གནས་པ་མ་ཡིན་པའི་ཕྱིར། ཞེས་གསུངས་པའི་ཕྱིར། ཞེས་བཤད་པས་



： 626 . ༄༅ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དཔྱད་གཞི་ཆེའོ། ། ན་
ཡང་ལ་ལས། ཡིག་ཆ་འདི་ནི་ཉན་རང་འཕགས་ལམ་གྱི་གནས་སྐབས་སུ་
སྟོང་ཉིད་མངོན་སུམ་དུ་རྟོགས་པའི་བྱང་སེམས་སོ་སྐྱེའི་རྒྱུད་ཀྱི་ཡེ་ཤེས་ལྟ་བུ་ལ་་་
དགོངས་པ་འདྲ་སྟེ། ཉན་རང་འཕགས་རྒྱུད་ཀྱི་དེ་ནི་འབྲས་ཡུམ་ལ་རིང་བའི་
གཞི་ཤེས་ཡིན་པའི་ཕྱིར་ཏེ། ་བ་བདེན་འཛིན་གྱིས་བཅིངས་པའི་ཐེག་དམན་
འཕགས་པའི་མཁྱེན་པ་ཡིན་པའི་ཕྱིར། རྟགས་ཟུར་གཉིས་སླ་ཞིང་། དང་བོ་
གྲུབ་སྟེ། རང་ལམ་དུ་གནས་སྐབས་སུ་བདེན་འཛིན་སྤོང་མི་ནུས་པའི་གང་ཟག་
གི་རྒྱུད་ཀྱི་ལམ་ཡིན་པའི་ཕྱིར་ཟེར་བས་དཔྱད། །
ཡང་ཁ་ཅིག་ལུགས་འདིར་སྟོང་ཉིད་མངོན་སུམ་དུ་རྟོགས་པའི་ཉན་རང་
ཡོད་པ་མི་འཐད་དེ། སྐབས་ལྔ་བའི་ཡིག་ཆར། དེས་ན་ཐལ་འགྱུར་བས་
འཕགས་པར་སྟོང་ཉིད་མངོན་སུམ་དུ་རྟོགས་པའི་ཁྱབ་པར་འདོད་པས། དགྲ་
བཅོམ་རྟོགས་པ་སྔོན་སོང་ཚོགས་ལམ་པས་སྟོང་ཉིད་མངོན་སུམ་དུ་རྟོགས་པ་་་་་
འཐད་ཀྱང་། སེམས་ཙམ་པ་དང་རང་རྒྱུད་པ་ལ་དེ་ཤིན་ཏུ་དཀའ་བའི་ཕྱིར།
འོན་ཀྱང་རང་གཞན་མང་བོས་སྔར་བཤད་པ་དེ་ལྟར་བྲིས་འདུག་པས། དེ་
མཐུན་བྱས་ཀྱང་རང་ལུགས་འཐད་ལྡན་བྱས་པ་མིན་ནོ། །ཞེས་གསུངས་པའི་
ཕྱིར་ཟེར་བ་ལ། ཁ་ཅིག་གིས་མ་ཁྱབ་སྟེ། དེ་སྐབས་དང་བོར་ཉན་རང་འཕགས་
པས་སྟོང་ཉིད་མངོན་སུམ་དུ་རྟོགས་པར་འདོད་པའི་རང་རྒྱུད་པ་ཤིན་ཏུ་མང་་་་
ངོ༌། །ཞེས་རྣམ་བཤད་ཀྱི་ལུང་དྲངས་པ་དང་། གསུམ་པ་འདིར་ཉན་རང་ལ་
སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཡོད་ཀྱང་གཞི་ཤེས་སུ་མ་བཤད།
ཅེས་པ་དང་། ལྔ་བ་ལས་སྟོང་ཉིད་མངོན་སུམ་དུ་རྟོགས་པ་མེད་པར་བཤད་པ་
རྣམས་ལས། རང་གཞན་མང་བོས་སྔར་བཤད་པ་དེ་ལྟར་བྲིས་འདུག་པས་ཞེས་
པ་སྐབས་ལྔ་པ་རང་ལས་བཤད་པ་ལ་བྱ་དགོས་ཏེ། འདས་མ་ཐག་པ་ལ་ཡང་དེ་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
627 .
ཞེས་པའི་སྒྲ་འཇུག་པའི་ཕྱིར་དང་། གཞན་དུ་ན་རྗེ་ཡབ་སྲས་གཉིས་ཀྱི་གསུང་
དང་འགལ་བའི་ཕྱིར་རོ། །དེ་ལྟར་མིན་ན། ས་བཅུ་བའི་མདོ་ལས། ཀྱེ་རྒྱལ་བའི་
སྲས་དག་འདི་ལྟ་སྟེ། དཔེར་ན་རྒྱལ་བོའི་རིགས་སུ་སྐྱེས་པའི་རྒྱལ་བོའི་བུ་རྒྱལ་
བོའི་མཚན་དང་ལྡན་པ་ནི་སྐྱེས་པ་ཙམ་གྱིས་རྒྱལ་བོའི་བྱིན་གྱིས་བློན་པོའི་ཚོགས་
ཐམས་ཅད་ཟིལ་གྱིས་གནོན་གྱི་རང་གི་བློའི་སྟོབས་ཀྱིས་རྣམ་པར་དཔྱད་པས་ནི་་
མ་ཡིན་ནོ། །ནམ་དེ་ནར་སོན་པར་གྱུར་པ་དེའི་ཚེ་རང་གི་བློ་ཡི་སྟོབས་བསྐྱེད་
པས་བློན་པོའི་བྱ་བ་ཐམས་ཅད་ལས་ནི་ཤིན་ཏུ་འདས་པ་ཡིན་ནོ། །ཀྱེ་རྒྱལ་བའི་ .
སྲས་དག་དེ་བཞིན་དུ་བྱང་ཆུབ་སེམས་དཔའ་ཡང་སེམས་བསྐྱེད་མ་ཐག་ཏུ་ལྷག་་
པའི་བསམ་པའི་ཆེ་བ་ཉིད་ཀྱིས་ཉན་ཐོས་དང་རང་སངས་རྒྱས་ཐམས་ཅད་ཟིལ་་
གྱིས་གནོན་གྱི་རང་གི་བློ་ཡི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །
བྱང་ཆུབ་སེམས་དཔའ་ས་བདུན་པ་འདི་ལ་གནས་པའི་བྱང་ཆུབ་སེམས་དཔའ་་་
ནི་རང་གི་ཡུལ་ཤེས་པའི་ཆེ་བ་ལ་གནས་པས་ཉན་ཐོས་དང་རང་སངས་རྒྱས་ཀྱི་་
བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཞེས་གསུངས་པ་དང་ཡང་
འགལ་བའི་ཕྱིར་ཟེར། ཡང་ལ་ལས་མདོ་དེའི་དོན་རང་རྒྱུད་པ་དང་སེམས་ཙམ་
པ་རྣམས་ཀྱིས་ས་དང་བོར་བྱང་ཕྱོགས་དང་མཐར་གནས་ཀྱི་སྙོམས་འཇུག་དང་་་
རྣམ་ཐར་བརྒྱད་སོགས་སྒོམ་པའི་སྒོ་ནས་ཉན་རང་རྣམས་ཟིལ་གྱིས་གནོན་མི་་་་་
ནུས་ཀྱང་བདུན་པ་ཡན་ཆད་དུ་དེ་དག་གི་སྒོ་ནས་ཉན་རང་ཟིལ་གྱིས་གནོན་་་་་
ནུས་པའི་དོན་ཡིན་པས་སྐྱོན་མེད་ཅེས་ལན་བྱེད་དེ། བསམ་གཟུགས་ཡིག་ཆར།
ཕར་ཕྱིན་བཅུ་སོགས་དང་ཐུན་མོང་མ་ཡིན་པའི་བྱང་ཕྱོགས་སོ་བདུན་སོགས་བྱ་་
རྫོགས་ཀྱི་ཐུང་མཐའི་སྐད་ཅིག་མ་རེ་རེ་ལ་རྫོགས་པར་རྟོགས་ནས་སྙོམས་པར་་་་
འཇུག་ལྡང་བྱེད་པ་རྣམས་ཡོད་པའི་ཕྱིར་ཏེ། དེ་ལྟར་ཐལ་འགྱུར་བ་མ་ཟད་
སེམས་ཙམ་པ་དང་དབུ་མ་རང་རྒྱུད་པས་ཀྱང་འདོད་པའི་ཕྱིར། ཞེས་སོགས་



: 628 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཟེར་བས་དཔྱད། |
1:|ཀྱི
འོན་ཀྱང་མདོ་དེའི་དོན་རང་རྒྱུད་པས་དེ་ལྟར་འགྲེལ་ཚུལ་ཡོད་ཀྱང་།
ཉན་རང་ལ་ཆོས་ཀྱི་བདག་མེད་རྟོགས་པ་ཡོད་མེད་ད་དུང་དཔྱད་དགོས་ཏེ། རྩ་
བར། ཚུལ་རོལ་ཕ་རོལ་མཐའ་ལ་མིན། །ནས། དུས་རྣམ་མཉམ་པ་ཉིད་ཤེས་
ཕྱིར། །ཞེས་པ་རྩ་འགྲེལ་གྱི་སྐབས་སུ་དུས་གསུམ་བདེན་སྟོང་མཉམ་པ་ཉིད་དུ་
རྟོགས་པ་ཡོད་མེད་ཀྱི་སྒོ་ནས་ཡང་དག་པའི་ཡུམ་ཉན་རང་དང་བྱང་སེམས་་་་་་
སངས་རྒྱས་རྣམས་ལ་ཉེ་རིང་དུ་གྱུར་ཚུལ་བཤད་པ་ལ། ཐལ་འགྱུར་བའི་མཁས་
པ་རྣམས་ཀྱིས། དེ་ལྟར་མི་རུང་བར་ཐལ། འཕགས་པ་ཐམས་ཅད་ཀྱིས་དུས་
གསུམ་བདེན་སྟོང་མཉམ་པ་ཉིད་དུ་རྟོགས་པའི་ཕྱིར། ཞེས་པའི་རྩོད་པ་འགྲེལ་
བ་རྣམས་སུ་བཤད་པའི་ལན་ལ། ། སྐབས་འདིར་གསེར་ཕྲེང་རྣམ་བཤད་རྟོགས་
དཀའི་སྣང་བ་གསུམ་ཁར་ཉན་རང་ལ་དུས་གསུམ་བདེན་སྟོང་མཉམ་པ་ཉིད་དུ་་
རྟོགས་པའི་དེ་མེད་པའི་སྒོ་ནས་ལན་མཛད་ལ། འོན་ཀྱང་། སྔར་བརྟེན་པའི་
ཆོས་ཀྱི་བྱེ་བྲག་གིས། །ཞེས་སོགས་རྩ་འགྲེལ་གྱི་སྐབས་སུ་ཐེག་པ་གསུམ་ཀའི་
： འཕགས་པ་རྣམས་ཀྱིས་སྟོང་ཉིད་རྟོགས་པར་བཤད་པ་དང་། རྣམ་བཤད་ལས་
ཀྱང་། དབུ་མ་ཐལ་འགྱུར་བས་འདོད་པ་ལྟར་ཐེག་དམན་གྱི་འཕགས་ལམ་ཐོབ་
པ་ལ་སྟོང་ཉིད་ཕྲ་མོ་རྟོགས་དགོས་པར་མི་བཞེད་ཀྱང་སྟོང་ཉིད་མངོན་སུམ་དུ་་་་
རྟོགས་པའི་ཐེག་དམན་འཕགས་པ་ཡོད་པར་བཞེད་པའི་རང་རྒྱུད་པ་ཤིན་ཏུ་་་་་
མང་ངོ༌། །ཞེས་དང༌། སྟོང་ཐུན་སྐལ་བཟང་མིག་འབྱེད་ལས། ཉན་རང་དུ་
རིགས་ངེས་པ་དང་བོ་ཐེག་དམན་གྱི་ལམ་ལ་སློབ་པ་ན་ཆོས་ཀྱི་བདག་མེད་་་་་་་་
རྟོགས་མི་དགོས་ཤིང་དེ་ལྟར་ལམ་གཞན་དུ་མ་ཞུགས་པར་རང་ལམ་གྱི་དགྲ་་་་་་
བཅོམ་ལ་ཆོས་ཀྱི་བདག་མེད་རྟོགས་པ་མེད་པར་འདོད་པའི་ལེགས་ལྡན་ལ་་་
སོགས་པ་རང་རྒྱུད་པ་གཞན་རྣམས་ཀྱི་ལུགས་ལའང་ཉན་རང་འཕགས་པ་ཡིན་་་



1
:|:
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
· 629.
ན་ཆོས་ཀྱི་བདག་མེད་མ་རྟོགས་པས་ཁྱབ་པ་ཁས་བླང་དུ་མི་རུང་སྟེ། དེ་དག་
ཐམས་ཅད་ཀྱི་ལུགས་ལའང་མ་ངེས་པའི་རིགས་ཅན་ཐེག་ཆེན་ལམ་དུ་ཞུགས་་་་་
པའི་བྱང་སེམས་ཆོས་ཀྱི་བདག་མེད་ཐོས་བསམ་གྱིས་གཏན་ལ་ཕབས་ནས་སྒོམ་་་
པར་བྱེད་བཞིན་པ་རང་ལམ་ལས་ལོག་ནས་ཉན་རང་གི་ལམ་དུ་ཞུགས་པར་་་་་
འདོད་པའི་ཕྱིར་དང༌། དེའང་དེས་སྔར་རྟོགས་ཟིན་གྱི་བདག་མེད་བསྒོམ་པའི་
རྒྱུན་གོམས་པར་བྱེད་པའང་སྲིད་པར་འདོད་དགོས་པས་མངོན་སུམ་དུ་རྟོགས་་་
པའང་འདོད་དགོས་པའི་ཕྱིར་རོ། །ཞེས་དང༌། དེ་བཞིན་དུ་རང་རྒྱུད་པའི་
སྐབས་སུ་སྟོང་ཉིད་རྟོགས་པའི་ཉན་རང་འཕགས་པ་དང་དེར་མ་ཟད་དེ་མངོན་་
སུམ་དུ་རྟོགས་པའི་ཐེག་དམན་པ་ཡོད་པར་གསུངས་པའི་རྗེ་ཡབ་སྲས་ཀྱི་གཞུང་
ཤིན་ཏུ་མང་བས། དེ་དག་འགྲིག་ཆེད་དུ་ཡིག་ཆ་རྣམས་ཀྱི་བཤད་ཚུལ་ནི།
མཁས་གྲུབ་བསྟན་དར་བའི་སྤྱི་དོན་དུ། ལན་ལ། ཉན་རང་ལ་དུས་གསུམ་
བདེན་སྟོང་མཉམ་ཉིད་དུ་རྟོགས་པ་མེད་དེ། ནས། དེ་ལྟར་ཡིན་ཡང་བརྟེན་
པའི་ཆོས་ཀྱི་བྱེ་བྲག་གིས། ཞེས་སོགས་དང་མི་འགལ་ཏེ། དེ་སྐབས་འདིར་དྲང་
དོན་དུ་འགྲེལ་བའི་ཕྱིར། གཞན་ཡང་། རྒྱན་གྱི་དགོངས་པ་རང་རྒྱུད་དུ་འགྲེལ་
བའི་སྐབས་གསུམ་པ་གཞིར་བཞག་ལ། ཉན་རང་ལ་ཆོས་ཀྱི་བདག་མེད་རྟོགས་
པ་མེད་པ་རྗེའི་དགོངས་པ་མཐར་ཐུག་ཡིན་ཏེ། རྣམ་བཤད་དགོངས་པ་རབ་
གསལ་ལས། རྒྱུན་གྱི་འབྲེལ་མཛད་དེ་དག་གི་ལུགས་ལ་ཡང་ཚུལ་གཉིས་སུ་ཤེས་
པར་བྱའོ། །ཞེས་གསུངས་པ་གང་ཞིག ཚུལ་གཉིས་ཀྱི་དོན་ཉན་རང་ལ་ཆོས་ཀྱི་
བདག་མེད་རྟོགས་པ་ཡོད་པར་བསྟན་པའི་སྐབས་དང་། མེད་པར་བསྟན་པའི་
སྐབས་གཉིས་ཡོད་པའི་དོན་ཡིན་ནམ། ཞེས་དང༌། རྒྱུན་ལས་རྟོགས་པ་ཡོད་
མེད་ཀྱི་ཚུལ་གཉིས་འབྱུང་བ་མི་འགལ་ཏེ། དཔེར་ན། རྣམ་འགྲེལ་ལས། ཕྱི་
དོན་ཡོད་པར་བསྟན་པའི་སྐབས་དང༌། མེད་པར་བསྟན་པའི་སྐབས་གཉིས་



: 630 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འབྱུང་བ་ལྟ་བུ་ཡིན་པའི་ཕྱིར། ཞེས་གསུངས་ལ། མཁས་གྲུབ་ཆེན་པོ་འདི་ཉིད་
ཀྱིས། འཇུག་པའི་རྣམ་བཤད་ཆེད་མོར། དེས་ན་རྒྱན་གྱི་འགྲེལ་མཛད་དེ་དག་
གི་ལུགས་ལ་ཚུལ་གཉིས་ཤེས་པར་བྱའོ། །ཞེས་གསུངས་ལ་ཉན་རང་ལ་ཆོས་ཀྱི་
བདག་མེད་རྟོགས་པ་མེད་པ་རྗེ་དགོངས་པ་མཐར་ཐུགས་ཡིན་པའི་སྒྲུབ་བྱེད་དུ་
དྲངས་འདུག་ལ། འོན་ཀྱང་སྟོན་ཐུན་ལས། དེས་ན་རྒྱན་གྱི་འགྲེལ་མཛད་དེ་
དག་གི་ལུགས་ལ་ཡང་ཚུལ་གཉིས་ཤེས་པར་བྱའོ་ཞེས་གསུངས་པའི་དོན།
འཕགས་སེང་གི་ལུགས་ལའང་ཉན་རང་འཕགས་པ་ཆོས་ཀྱི་བདག་མེད་རྟོགས་་་་
པ་དང་མ་རྟོགས་པ་གཉིས་ཡོད་པར་སྟོན་པ་མ་ཡིན་གྱི། དེའི་གོང་དུ་དེ་ལྟར་
གཉིས་འོང་བ་ནི་མངོན་རྟོགས་རྒྱུན་དུ་ཉན་རང་གི་ལམ་ཤེས་པའི་ལམ་ཤེས་སྟོན་
པ་ནི། ཉན་རང་གི་རིགས་ཅན་རྣམས་རྗེས་སུ་འཛིན་པའི་ཕྱིར་དུ་ཡིན་པས།
རྗེས་སུ་གཟུང་རྒྱུའི་ཐེག་དམན་ལ་ཡང་ཟབ་མོའི་སྣོད་དུ་གྱུར་མ་གྱུར་གཉིས་ཡོད་
ཅིང་། དེ་གཉིས་ལའང་ཕྱི་མ་ཆེས་མང་བས་ཕལ་ཆེར་དེའི་ལམ་མང་དུ་གསུངས་
སོ། །ཞེས་གསུངས་པ་ལྟར་ཉན་རང་གི་རིགས་ཅན་རྒྱུད་མ་སྨིན་པས་ཟབ་མོ་
དེའི་ཚེ་བསྟན་པའི་སྣོད་དུ་མ་གྱུར་པ་དག་ལ་སྨིན་བྱེད་ཀྱི་ལམ་མི་རྟག་སོགས་་་་
བཅུ་དྲུག་དང་གང་ཟག་གི་བདག་མེད་རགས་པ་ཙམ་བསྟན་པ་མང་དུ་མངོན་་་་
རྟོགས་རྒྱུན་ན་ཡོད་ཅིང་། ཉན་རང་གི་རིགས་ཅན་རྒྱུད་སྨིན་པ་དེའི་ཚེ་ཟབ་མོ་
དངོས་སུ་བསྟན་པའི་སྣོད་དུ་རུང་བ་དག་རྗེས་སུ་བཟུང་པའི་ཆེད་དུ་ཉན་རང་་་་
གིས་ཀྱང་བདེན་མེད་རྟོགས་དགོས་པའི་དབང་དུ་བྱས་པའི་རྣམ་བཞག་ཀྱང་་་་་་
མངོན་རྟོགས་རྒྱན་དུ་གསུངས་པ་སྟེ་དེ་ལྟར་སྟོན་ཚུལ་གཉིས་ཡོད་པར་འཕགས་་་
སེང་ཡང་བཞེད་པར་སྟོན་པ་ཡིན་ནོ། །ཞེས་སོགས་གསུངས་པས་དཔྱད། །
པན་ཆེན་སྤྱི་དོན་དང་མཐའ་དཔྱོད་གཉིས་ཀར་ཉན་རང་ལ་ཆོས་ཀྱི་བདག་
མེད་རྟོགས་མ་རྟོགས་གཉིས་ཡོད་པས་རིགས་ཀྱི་སྐབས་སུ་དངོས་སུ་བསྟན་པའི་་་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
:631 .
ཉན་རང་གི་ཆོས་ཀྱི་བདག་མེད་རྟོགས། སྐབས་འདིར་དངོས་སུ་བསྟན་པའི་
ཉན་རང་གི་ཆོས་ཀྱི་བདག་མེད་མ་རྟོགས་པར་བཤད་པའི་ལན་མཛད། གུང་
རུས་ཡིག་ཆ་རྙིང་བར། ཐེག་དམན་འཕགས་པ་ལ་སྟོང་ཉིད་རྟོགས་མ་རྟོགས་
གཉིས་ཡོད་ཀྱང་ཐལ་འགྱུར་བས། དུས་གསུམ་བདེན་མེད་དུ་མངོན་སུམ་དུ་
རྟོགས་ཡོད་མེད་ཙམ་གྱི་སྒོ་ནས་འབྲས་ཡུམ་ལ་ཉེ་རིང་དུ་བསྟན་པར་རྩོད་ལ།
སྐབས་འདིར་དེ་ཙམ་མ་ཡིན་པར་ཐབས་ཤེས་ཁྱད་པར་ཅན་གཉིས་དང་ལྡན་་་་་་
པའི་སྒོ་ནས་དུས་གསུམ་བདེན་སྟོང་དུ་མངོན་སུམ་དུ་རྟོགས་པའི་ཤེས་རབ་ཀྱིས་་
ཟིན་པའི་ཡེ་ཤེས་ཡོད་མེད་ཀྱི་སྒོ་ནས་ཉེ་རིང་གི་ཁྱད་པར་བསྟན་པར་གསུངས།
རང་རེའི་ཀུན་མཁྱེན་གྱི་ཡིག་ཆའི་སྐབས་དུ་མར་སྟོང་ཉིད་མངོན་སུམ་དུ་རྟོགས་་
པའི་ཉན་རང་ཡོད་པར་གསུངས་ཀྱང་། སྐབས་འདིའི་རྩོད་པའི་སྐོར་གྱི་ལན་
ཆེར་མི་གསལ་ལ། འོན་ཀྱང་སྐབས་འདིའི་ཡིག་ཆའི་གསུངས་ཚུལ་ལ་དཔག་ན་
སེམས་ཙམ་པ་དང་རང་རྒྱུད་པའི་སློབ་དཔོན་རྣམས་མཐུན་པར་བསྡུ་བ་ཀུན་་་་་
བཏུས་དབུས་མཐའི་རྩ་འགྲེལ་སོགས་ལ་བརྟེན་ནས་བདག་མེད་ཕྲ་མོ་གཉིས་ཀ་་་
དེ་བཞིན་ཉིད་དུ་འདོད་ཅིང་དེ་དག་ཆོས་དབྱིངས་སུ་ཐ་དད་པ་མེད་པས་དེ་་་་་་
བཞིན་ཉིད་རྟོགས་ཚུལ་ཐ་དད་པ་གསུམ་གྱི་སྒོ་ནས་རིགས་གསུམ་བཞག་ནས་་་་་
སྐབས་འདིའི་གསེར་ཕྲེང་སོགས་ལྟར། ཉན་རང་རྣམས་ཆོས་ཀྱི་བདག་མེད་མ་
རྟོགས་པའི་ཕྱོགས་དང་མཐུན་པར་གསུང་ངམ་སྙམ་ཏེ། ཡིག་ཆའི་གསུངས་ཚུལ་
འགོད་ན། དེ་ཉིད་ལས། གཞི་ཤེས་འདི་གཉིས་འདོད་པའི་སེམས་ཙམ་པ་དང་
རང་རྒྱུད་པའི་སློབ་དཔོན་མང་སྟེ། བྱམས་ཆོས་ཀྱི་རྗེས་སུ་འབྲངས་པའི་ཕྱིར།
གསེར་ཕྲེང་ལས། དེའི་རྗེས་སུ་འབྲང་ནས་ཐོགས་མེད་སྐུ་མཆེད་དང་བློ་གྲོས་
བརྟན་པ་ལ་སོགས་པའི་ཞེས་པ་ནས། སློབ་དཔོན་ཆེན་པོ་ལེགས་ལྡན་འབྱེད་
དང་ཞི་བ་འཚོ་དཔོན་སློབ་དང་འཕགས་སེང་རྗེས་འབྲངས་དང་བཅས་པའི་་་་་་



• 632. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཕར་ཕྱིན་པ་རྣམས་ཀྱིས་ཀྱང་ཉན་རང་ཆོས་ཀྱི་བདག་མེད་མ་རྟོགས་པར་་་་
གསུངས་ཏེ། ཞེས་གསུངས་པའི་ཕྱིར། འདི་དག་ཉན་རང་འཕགས་པའི་ཆོས་ཀྱི་
བདག་མེད་མ་རྟོགས་ཀྱང་དེ་བཞིན་ཉིད་དང་གང་ཟག་གི་བདག་མེད་ཀྱི་སྟོང་་་་
ཉིད་རྟོགས་པར་འདོད་དེ། དེ་དག་གིས་གང་ཟག་གི་བདག་མེད་ཕྲ་མོ་དེ་བཞིན་
ཉིད་དང་། དེས་སྟོང་ཉིད་ཉི་ཤུ་ཡང་བཞེད་པའི་ཕྱིར། བསྡུ་བ་ལས། གང་གི་
ཉན་རང་དང་རང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་དེ་་་་་་་
བཞིན་ཉིད་རྟོགས་པར་བྱེད་པའོ། །ཞེས་གསུངས་པའི་ཕྱིར། ཁྱབ་སྟེ། ཆོས་དང་
གང་ཟག་གི་བདག་མེད་གཉིས་ཀ་དེ་བཞིན་ཉིད་དུ་བཤད་པའི་ཕྱིར་ཏེ། ཀུན་
བཏུས་ལས། ཆོས་དགེ་བ་རྣམས་དེ་བཞིན་ཉིད་གང་ཞེ་ན། བདག་མེད་གཉིས་
དང་། ཞེས་དང་། དབུས་མཐའ་ལས་ཀྱང་། གང་ཟག་དང་ནི་ཆོས་རྣམས་ཀྱི། །
དངོས་པོ་མེད་པའི་སྟོང་བ་ཉིད། །ཅེས་གསུངས་པའི་ཕྱིར། ཁྱབ་སྟེ། དེའི་སྔ་
འགྲེལ་ལས། དེ་ལ་སྟོང་བ་ཉིད་གང་ཞེ་ན། གང་ཟག་དང་ནི་ཆོས་རྣམས་ཀྱི། །
ཞེས་དང་གསེར་ཕྲེང་ལས། སྟོང་ཉིད་བཅུ་དྲུག་ལ་གང་ཟག་གི་བདག་མེད་དང་
ཆོས་ཀྱི་བདག་མེད་ཀྱི་སྟོང་བ་ཉིད་གཉིས་བཤད་པ། ཞེས་གསུངས་པའི་ཕྱིར།
གཞན་ཡང་། དེ་ཡིན་པར་ཐལ། ཆོས་དབྱིངས་ནམ་མཁའ་ལྟར་དགག་བྱ་བཀག་
ཙམ་ལ་དབྱེར་མེད་ཀྱང་རྟོགས་ཚུལ་ཐ་དད་པ་གསུམ་གྱིས་རིགས་སོ་སོར་འབྱེད་་
པའི་ཕྱིར། དེར་ཐལ། བདག་མེད་གཉིས་ཆོས་དབྱིངས་སུ་ཐ་དད་མེད་པ་ནམ་
མཁའ་དང་འདྲ་ཡང༌། རྟོགས་ཚུལ་ཐ་དད་པ་གསུམ་ཡོད་པས་རིགས་གསུམ་
བཞག་པའི་ཕྱིར། དཔེར་ན། ནམ་མཁའ་ལ་བྱའི་ལམ་དང་བསེར་བུའི་ལམ་དང་
ཉི་མའི་ལམ་གསུམ་འབྱེད་པ་བཞིན་ཡིན་པའི་ཕྱིར། ཤནྟི་པས་ཀྱང་། ནམ་
མཁའ་ཐ་དད་པ་མེད་ཀྱང་དབྱེ་བས་ཐ་དད་དེ་བྱའི་ལམ་དང་བསེར་བུའི་ལམ་་་
དང་ཉི་མའི་ལམ་བཞིན་ནོ། །ཞེས་གསུངས་པའི་ཕྱིར། ཚུལ་འདི་རང་རྒྱུད་པའི་



༄༅།སྐབས་གསུམ་པའི་སྐོར་གྱི་དྲི་བ་དྲིས་ལན།
-633 .
འཕགས་སེང་གིས་རིགས་བཤད་ཚུལ་ལ་ཡང་བླ་མ་སྔ་མ་དག་གིས་གསུང་སྟེ།
ཤེས་བྱེད་ཀྱང་ཀུན་བཏུས་སོགས་ཡིན་ནོ། །ཞེས་པའི་བར་གསུངས་པའི་ཕྱིར་
སྙམ་པས་དཔྱད་པར་བྱའོ། །
དྲི་བ། འདིར་བསྟན་སྦྱོར་བའི་མཚན་ཉིད་དང་། དབྱེ་བ། ས་
མཚམས་སོགས་ཞོག །
| ལན། རང་འབྲས་བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་དུ་གྱུར་པའི་
འདིར་བསྟན་མངོན་རྟོགས་དེ། འདིར་བསྟན་སྦྱོར་བའི་མཚན་ཉིད་དུ་འཇོག་
པར་དགེ་རྒན་དམ་པའི་གསུང་རྒྱུན་དང༌། ཆོས་གྲྭའི་ངག་རྒྱུན་ལས་ཐོས་པའི་དེ་
ལྟར་འཇོག་དགོས་སམ་སྙམ་ལ། གཞུང་རྣམས་ལས་དེ་ལྟ་བཞག་པ་མ་མཐོང་
བས་དཔྱད་དོ། །འདིར་བསྟན་སྦྱོར་བ་ལ་དབྱེ་ན། དངོས་བསྟན་གཙོ་བོ་ཟིན་
བྱེད་ཀྱི་སྦྱོར་བ་བཅུ་དང་། ཤུགས་བསྟན་གཙོ་བོའམ་དངོས་བསྟན་ཕལ་བ་ཟིན་
བྱེད་བཅུ་བོ་དེ་དག་གིས་ཟིན་པའི་སེམས་དཔའི་གཞི་ཤེས་སྦྱོར་བ་བཅུ་དང་།
ཤུགས་བསྟན་ཕལ་བ་ཟིན་བྱེད་དེ་དག་དང་བྲལ་བའི་ཉན་རང་གི་གཞི་ཤེས་སྦྱོར་
བ་རྣམས་ཡོད་ལ། གཞི་ཀུན་རྫོབ་དང་དོན་དམ་པའི་སྡོད་ལུགས་གང་རུང་ལ་
ཕྱིན་ཅི་ལོག་ཏུ་ཞེན་པ་འགོག་པའི་ཤེས་རབ་ཀྱིས་ཟིན་ཅིང་། ཐེག་དམན་གྱི་
རྟོགས་རིགས་སུ་གནས་པའི་འདིར་བསྟན་སེམས་དཔའི་རྣམ་འབྱོར་དེ། འདིར་
བསྟན་སེམས་དཔའི་གཞི་ཤེས་སྦྱོར་བའི་མཚན་ཉིད། ས་མཚམས་ཐེག་ཆེན་
ཚོགས་ལམ་ནས་རྒྱུན་མཐའི་བར་དུ་ཡོད། གཞི་ཀུན་རྫོབ་པ་དང་དོན་དམ་པའི་
སྡོད་ལུགས་གང་རུང་ལ་ལོག་པར་ཞེན་པའི་བདེན་འཛིན་གྱི་གཉེན་པོ་མེད་པའི་་
ཐེག་དམན་གྱི་རྟོགས་རིགས་སུ་གནས་པའི་སྦྱོར་བ་དེ། ཤུགས་བསྟན་ཐེག་
དམན་གྱི་གཞི་ཤེས་སྦྱོར་བའི་མཚན་ཉིད། ་འདིར་བསྟན་ཟིན་བྱེད་སྦྱོར་བ་བཅུ་
ནི། སྦྱོར་བ་རང་གི་ཡུལ་གྱི་སྒོ་ནས་ཁྱད་གཞི་གཟུགས་སོགས་ནས་རྣམ་མཁྱེན་གྱི་



• 634 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
།
བར་གྱི་ཆོས་རྣམས་ཀྱི་ངོ་བོ་དང་། དེ་དག་གི་ཁྱད་ཆོས་མི་རྟག་པ་དང་སྟོང་ཉིད་
སོགས་དང་། དེ་དག་གི་མཚན་ཉིད་དམ་རྟེན་གྱི་ཁྱད་པར་མ་རྫོགས་པ་ཀུན་
བཏགས་དང༌། རབ་ཏུ་རྫོགས་པ་ཡོངས་གྲུབ་དང་། དེ་གཉིས་ཀྱི་གཞི་གཞན་
དབང་སྟེ་དེ་གསུམ་ཀ་གཅིག་ཏུ་བགྲངས་པ་དང་། གཉེན་པོའི་ཁྱད་པར་དེ་དག་
ལ་བདེན་ཞེན་གྱིས་ཆགས་པ་དང་མ་ཆགས་པ་གཉིས་ཀ་བདེན་པར་མེད་པ་ཉིད་
དེ། ཡུལ་དེ་བཞི་ལ་བདེན་ཞེན་གྱིས་སྤྱོད་པ་བཀག་པའི་སྦྱོར་བ་དང་། ངོ་བོའི་
སྒོ་ནས་དོན་དམ་པར་རྣམ་པར་མི་རྟོག་པའི་ཤེར་ཕྱིན་ཚིག་གིས་བསྟན་མ་བསྟན་
གྱི་སྒོ་ནས་འཕེལ་འགྲིབ་ལ་སོགས་པའི་གཞན་དུ་མི་འགྱུར་བ་དང༌། དེ་དོན་
དམ་པར་བསྟོད་སྨད་ཀྱིས་ཆགས་པ་དང་སྡང་བ་སོགས་སུ་བྱེད་པ་པོ་མེད་པ་་་་་་
ཉིད་ལ་བདེན་ཞེན་བཀག་པའི་སྦྱོར་བ་གཉིས་དང་། ཆེད་དུ་བྱ་དཀའ་བ་རྣམ་
མཁྱེན་དང་སྦྱོར་བ་བྱ་དཀའ་བ་ལམ་ཤེས་དང་ལས་བྱ་དཀའ་བ་གཞི་ཤེས་གསུམ་
རྣམས་ལ་བདེན་ཞེན་བཀག་པ་བྱ་དཀའ་རྣམ་གསུམ་གྱི་སྦྱོར་བ་ཞེས་གཅིག་ཏུ་་་་
བགྲང་བ་སྟེ། དེ་གསུམ་རིམ་བཞིན་ལས་སུ་བྱ་བ་དང་བྱེད་པ་དང་འབྲས་བུ་ལ་
བདེན་ཞེན་བཀག་པའི་སྒོ་ནས་འཇོག་པའོ། །སྦྱོར་བའི་བྱེད་པའི་སྒོ་ནས་གཞི་
ཤེས་ཀྱི་ཡུལ་དེ་རིགས་ཅན་གསུམ་གྱི་སྐལ་བ་ཇི་ལྟ་བ་བཞིན་དུ་འབྲས་བུ་ཐོབ་་་་་
པར་བྱེད་པས་འབྲས་བུ་ཡོད་པར་འདོད་པ་སྟེ་འབྲས་བུ་སྐྱེད་པའི་བྱེད་ལས་དེ་་་་
དག་ཤེར་ཕྱིན་གྱི་རྣལ་འབྱོར་ལ་བརྩོན་པའི་གང་ཟག་ལ་དེ་ཉིད་སྲུང་བའི་མཆོག་
ཡིན་པས་སྲུང་བ་གཞན་ལ་རག་ལས་པ་མེད་པ་གང་ཡིན་པ་ཕན་ཡོན་འཛིན་་་་་
པའི་བྱེད་ལས་ཏེ་གཉིས་ལ་བདེན་ཞེན་བཀག་པའི་སྦྱོར་བ་དང་། ཆོས་ཐམས་
ཅད་བདེན་པར་མེད་ཀྱང་དེར་སྣང་བ་རྨི་ལམ་ལྟ་བུ་ནས་སྤྲུལ་བ་ལྟ་བུའི་བར་གྱི་་
སྣང་བ་རྣམ་པ་བདུན་ལ་ཞེན་པ་བཀག་པའི་སྦྱོར་བའོ། །
འདིར་བསྟན་ཟིན་བྱ་སེམས་དཔའི་གཞི་ཤེས་སྦྱོར་བ་བཅུ་ནི། བྱང་ཆུབ་



༼ |
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན། དང་
. 635 .
སེམས་དཔའི་རྒྱུད་ཀྱི་ཁྱད་གཞི་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་་་
ཀྱི་ངོ་བོ་ལ་བདེན་ཞེན་བཀག་པའི་སྒོ་ནས། ་དེ་དག་མི་རྟག་སོགས་བཅུ་དྲུག་
གང་རུང་གི་རྣམ་པ་ཅན་དུ་རྟོགས་པའི་སྦྱོར་བ་ནས། ཤེས་བྱེད་སྣང་བ་རྣམ་
བདུན་ལ་བདེན་ཞེན་བཀག་པའི་སྒོ་ནས་མི་རྟག་སོགས་བཅུ་དྲུག་གང་རུང་གི་་་་
རྣམ་པ་ཅན་དུ་རྟོགས་པའི་སྦྱོར་བའི་བར་རོ། ་།ཤུགས་བསྟན་ཕལ་བ་ཉན་རང་
གི་གཞི་ཤེས་སྦྱོར་བ་བཅུ་ནི། ཉན་རང་རང་རྒྱུད་ཀྱི་ཁྱད་གཞི་གཟུགས་ནས་རྣམ་
མཁྱེན་གྱི་བར་གྱི་ཆོས་རྣམས་ཀྱི་ངོ་བོ་ལ་བདེན་འཛིན་མ་བཀག་པར་དེ་དག་མི་་་
རྟག་སོགས་བཅུ་དྲུག་གང་རུང་གི་རྣམ་ཅན་དུ་རྟོགས་པའི་སྦྱོར་བ་ནས། ། ཤེས་
བྱེད་སྣང་བ་རྣམ་བདུན་གྱི་བར་དེ་ལྟར་རྟོགས་པའི་སྦྱོར་བའོ། །འདིར་ཤེས་བྱེད་
དཔེ་སྒོ་ནས་བཞག་པའི་དཔེ་བདུན་ནི། ཉིན་པར་གང་འདོད་པ་དེ་ཕལ་ཆེར་རྨི་
ལམ་དུའང་བག་ཆགས་ཡོངས་སུ་སྨིན་པའི་དབང་གིས་སྣང་བར་འགྱུར་བ་་་་་་་
བཞིན་དུ་ཆོས་ཐམས་ཅན་བདེན་པར་མེད་ཀྱང་བག་ཆགས་ཡོངས་སུ་སྨིན་པའི་་་
དབང་གིས་སྣང་བར་འགྱུར་ཏེ། ཏིང་ངེ་འཛིན་གྱི་རྒྱལ་བོ་ལས། ཇི་ལྟར་བུ་མོ་
གཞོན་ནུའི་རྨི་ལམ་ན། །བུ་ཕོ་བྱུང་ཞིང་ཤི་བ་དེས་མཐོང་ན། །བྱུང་ནས་དགའ་
ཞིང་ཤི་ན་མི་དགའ་ལྟར། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཞེས་
གསུངས་པའི་ཕྱིར། སྒྱུ་མའི་རྟ་གླང་དེ་སྤྲུལ་གཞི་དང་སྔགས་རྫས་དང་སྤྲུལ་
མཁན་ཏེ་རྐྱེན་དེ་གསུམ་ཚོགས་པ་ཙམ་གྱི་རྟ་གླང་སྣང་བར་འགྱུར་གྱི་དེ་གསུམ་་་་
གྱི་གཅིག་མ་ཚང་ནའང་མི་སྣང་བ་བཞིན་དུ་དངོས་པོ་རྣམས་བདེན་པར་མེད་་་་་
ཀྱང་རྒྱུ་ངོ་བོ་ཆ་ཤས་གསུམ་ཚོགས་པ་ཙམ་གྱིས་སྣང་བའི་ཕྱིར། བདེན་པར་གྲུབ་
ན་བུམ་པ་དང་ཁང་བ་སོགས་ཀྱི་ཆ་ཤས་སོ་སོར་བསལ་བ་དང་། གཟུགས་ཅན་
མ་ཡིན་པ་རྣམས་ཀྱི་རྒྱུན་སོ་སོར་བསལ་བའི་ཤུལ་ན་ཡོད་དགོས་པ་ལ་ཚུགས་མི་་་
ཐུབ་པ་ཞིག་ཏུ་འགྲོ་བ་དེ་བདེན་པར་མེད་པའི་རྟགས་ཡིན་ཏེ། དེ་ཉིད་ལས། རྒྱུ་



• 636 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མ་བྱེད་པ་དག་གིས་གཟུགས་སྤྲུལ་ཏེ། །རྟ་དང་གླང་བོ་ཤིང་རྟ་སྣ་ཚོགས་བྱས། །
དེ་ལ་ཇི་ལྟར་སྣང་བཞིན་གང་ཡང་མེད། །ཆོས་རྣམས་ཐམས་ཅད་དེ་ལྟར་ཤེས་
པར་གྱིས། །ཞེས་གསུངས་པའི་ཕྱིར། སྨིག་རྒྱུ་དེས་ཆུར་སྣང་བ་བསྐྱེད་ཀྱང་ཆུར་
མ་གྲུབ་པས་སྣང་ཚུལ་དང་གནས་ཚུལ་འགལ་བ་བཞིན་དུ། འདི་དག་ཀྱང་སྣང་
ཚུལ་དང་གནས་ཚུལ་འགལ་བའི་ཕྱིར། སྨིག་རྒྱུ་ནི་ཆོས་ཀུན་ཏུ་འགྲོ་བའི་མདོར་
དཔྱིད་དུས་དང་ཉི་མའི་འོད་ཟེར་དང་བྱེ་མ་སྐྱ་བོ་གསུམ་ཚོགས་པའི་གཞིར་སྣང་
བར་གསུངས་པས། གནས་ཚོད་བརླན་ཙམ་ཡང་མེད་པའི་ཤིན་ཏུ་སྐམ་པ་དེ་
འདྲ་ཞིག་ལ་ཆུ་དྭངས་ཤིང་བསིལ་བར་སྣང་བས་སྣང་ཚུལ་དང་གནས་ཚུལ་ཤིན་་
ཏུ་འགལ་བ་ཞིག་ཡིན་ཏེ། དེ་ཉིད་ལས། སྨིག་རྒྱུ་ལ་ནི་ཆུ་དེ་ཡོད་མེད་ན། །
སེམས་ཅན་རྨོངས་པ་དེ་ནི་འཐུང་འདོད་དེ། །མི་བདེན་ཆུ་ནི་འཐུང་བར་ཡོང་
མི་ནུས། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཞེས་གསུངས་པའི་
ཕྱིར། བྲག་ཆ་ནི་བྲག་ངོས་ལ་ཐལ་མོ་བརྡབ་ན་དེའི་རྐྱེན་གྱིས་བྲག་ངོས་ནའང་
དེ་འདྲའི་སྒྲ་འབྱུང་བ་དང་། ཐལ་མོ་བརྡབ་པ་སོགས་མ་བྱས་ན་བྲག་ངོས་ནས་
ཀྱང་ཚུར་སྒྲ་མི་འབྱུང་བ་བཞིན་དུ། རྣམ་རྟོག་གི་ཕར་སྒྲོ་བཏགས་པས་དེའི་རང་
མདངས་དངོས་ཚུར་ཤར་བ་ཡིན་གྱི། རྣམ་རྟོག་གིས་ཕར་སྒྲོ་མ་བཏགས་ན། ཕྱི་
རོལ་ན་ཚུར་བདེ་སྡུག་སོགས་ཀྱི་རྣམ་པ་གཏོད་བྱེད་ཡོད་པ་མིན་ཏེ། དེ་ཉིད་
ལས། ཇི་ལྟར་མི་དག་ནགས་ཀྱི་ཁྲོད་འདུག་སྟེ། །གླུ་ལེན་སྨྲ་ཞིང་གད་མོ་རྒོད་པ་
ལས། །བྲག་ཆ་སྣང་ཡང་སྣང་བ་གང་ཡང་མེད། །ཆོས་རྣམས་ཐམས་ཅད་དེ་ལྟར་
ཤེས་པར་གྱིས། །ཞེས་གསུངས་པའི་ཕྱིར། མིག་ཡོར་ལ། ཐེག་བསྡུས་ལས་མེའི་
རྩེད་མོ་ཞེས་མགལ་མེའི་འཁོར་ལོ་ལ་བཤད་པ་དང་། ཡང་ཁ་ཅིག་ནས་གྲིབ་མ་
ལ་བཤད་པ་སོགས་ཡོད་ཀྱང་དོན་གཅིག་ཏུ་འགྲོ་བས། གཟུགས་ཡོད་ཚེ་དེ་རྩིག་
ངོས་ལ་འཕོས་པ་མིན་ཀྱང་དེའི་གྲིབ་མ་རྩིག་པའི་ངོས་ལ་འབྱུང་བ་དང་། ཟླ་བ་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
• 637 .
མཁའ་ལ་ཤར་ཚེ་དེ་ཆུའི་ནང་དུ་མ་འཕོས་ཀྱང་ཟླ་བའི་གཟུགས་བརྙན་ཆུའི་ནང་
དུ་འཆར་བ་བཞིན་དུ། བག་ཆགས་ཡོད་ན་དེ་ཡུལ་དེར་འཕོས་པའམ་གྱུར་པ་
མིན་ཀྱང་བག་ཆགས་དེའི་དབང་གིས་དེ་དང་ཆ་འདྲ་བའི་སྣང་བ་འབྱུང་བའི་་་་
ཕྱིར། དེ་ཉིད་ལས། ཇི་ལྟར་ནམ་མཁའ་དྭངས་པར་ཟླ་ཤར་བ། །དེ་ཡི་གཟུགས་
བརྙན་དྭངས་པའི་མཚོར་སྣང་ཡང་། །ཟླ་བ་ཆུ་ཡི་ནང་དུ་འཕོས་པ་མེད། །ཆོས་
རྣམས་ཐམས་ཅད་དེ་ལྟར་ཤེས་པར་གྱིས། །ཞེས་གསུངས་པའི་ཕྱིར། དྲི་ཟའི་
གྲོང་ཁྱེར་ནི་དྲི་ཟ་དེ་དག་གང་དུ་སོང་བའི་གནས་དེར་ལས་ཀྱི་དབང་གིས་སྡོད་་་
སའི་གྲོང་ཁྱེར་གྲུབ་ཡོད་པའི་སྣང་བ་འབྱུང་ཡང་། དེ་གྲོང་ཁྱེར་དངོས་མིན་ལ་
དྲི་ཟ་དེ་དག་གཞན་དུ་སོང་བ་ན་དེའི་གྲོང་ཁྱེར་འགག་འགྲོ་བ་དང༌། གཞན་དུ་
སོང་ན་དེ་ནའང་རང་གི་གནས་གྲོང་ཁྱེར་སོགས་ཡོད་ཡོད་འདྲ་བའི་སྣང་བ་་་་་་
འཆར་བ་གཞིན་དུ་ཆོས་ཐམས་ཅད་གཞི་གཅིག་ཏུ་བདེན་པར་གྲུབ་ནས་གནས་་་
སྡོད་པ་གང་ཡང་མེད་པ་དང༌། སྤྲུལ་པ་པོ་ལ་མ་ལྟོས་པར་སྤྲུལ་བའི་ངག་སྨྲ་བ་
སོགས་མི་ནུས་པ་བཞིན་དུ། ལས་གསོག་པ་པོ་དོན་མེད་པའི་ཕྱིར། དེ་གཉིས་
སྟོན་པར་དེ་ཉིད་ལས། ཇི་ལྟར་སྤྲུལ་བ་དྲི་ཟའི་གྲོང་ཁྱེར་དང་། །རྨི་ལམ་ཇི་
བཞིན་སྒྱུ་མ་ཇི་བཞིན་དུ། །མཚན་མ་བསྒོམ་པ་ངོ་བོ་ཉིད་ཀྱིས་སྟོང་། །ཆོས་
རྣམས་ཐམས་ཅད་དེ་ལྟར་ཤེས་པར་གྱིས། །ཞེས་གསུངས་པའི་ཕྱིར་རོ། །
སྐབས་འདིར་ཁ་ཅིག་ན་རེ། འདིར་བསྟན་སྦྱོར་བ་བཅུ་བོ་སྦྱོར་ལམ་ཡིན་
དགོས་ཏེ། ཕར་ཕྱིན་རྟོགས་དཀའི་སྣང་བ་ལས། དེ་ལྟར་བསྟན་པའི་སྦྱོར་བ་
འདི་དག་ཇི་སྲིད་གཞིའི་ཆོས་ལ་མངོན་ཞེན་གྱི་དྲི་མ་ཡོད་ཀྱི་བར་དུ་བསྒོམ་་་་་་་
དགོས་པས་ལས་དང་བོ་བའི་ས་ནས་ས་བཅུ་བའི་བར་དུ་བསྒོམ་པ་ཡིན་ནོ། །།
དེའི་ཕྱིར་ངེས་འབྱེད་ཆ་མཐུན་མིན་ནོ། །ཞེས་གཞན་དག་སྨྲ་བར་བྱེད་དོ། །དེ་
ནི་མི་འཐད་དེ། འཕགས་པ་དང༌། སློབ་དཔོན་གཉིས་ཀས། ཟློས་སྤོང་གི་



• 638 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐབས་སུ་ངེས་འབྱེད་ཆ་མཐུན་བཤད་པ་དང་འགལ་ཞིང༌། རང་ཉིད་ཀྱིས་ཀྱང༌།
ཟློས་སྤོང་གི་སྐབས་སུ་ངེས་འབྱེད་ཆ་མཐུན་དུ་སྨྲས་པ་དང་དངོས་སུ་འགལ་བའི་
ཕྱིར། དེ་བས་ན་གང་ཟག་གི་བདག་གིས་སྟོང་བའི་གཞི། གཟུགས་སོགས་རྣམས་
བདེན་མེད་དུ་གཏན་ལ་ཕབ་ནས། ། དེ་ལྟར་བདེན་མེད་དུ་གཏན་ལ་ཕབ་པའི་
གཞི་དེ་ཉིད་གང་ཟག་གི་བདག་གིས་སྟོང་བར་སྒོམ་པའི་བྱང་སེམས་ཀྱི་ངེས་་་་་
འབྱེད་ཆ་མཐུན་དུ་གྱུར་པའི་གཞི་ཤེས་ཀྱི་སྦྱོར་བ་ཉིད་བཤད་པ་ཡིན་ལ། ཞེས་
གསུངས་པའི་ཕྱིར་ཟེར་བ་ལ། ཡང་ཁ་ཅིག་གིས་དེ་ནི་མི་འཐད་དེ། དེ་དག་
ཚོགས་ལམ་ནས་ས་བཅུ་བའི་བར་དུ་ཡོད་པའི་ཕྱིར། རྣམ་བཤད་ལས། འདིར་
ཁྱད་གཞིའི་སྒོ་ནས་སྦྱོར་ལམ་དང་སྦྱར་ཡང་། ས་བཅུ་བའི་བར་དུ་ཡོད་དོ། །
ཞེས་དང༌། གསེར་ཕྲེང་ལས། སྦྱོར་བའི་ལམ་ཞེས་པ་ཡུལ་དེ་དང་དེ་ལ་མི་
དམིགས་པར་སྦྱོར་བའི་རྣལ་འབྱོར་ཙམ་ལ་ཟེར་གྱི་ལམ་ལྔའི་ཡ་གྱལ་ནི་མ་ཡིན་་་
ནོ། །ཚིག་དེས་འཁྲུལ་བ་སྐྱེད་པའི་ཀུ་མཱ་ར་ཤྲཱི་ན་རེ། དེ་ལ་སྦྱོར་བ་ནི་དྲོད་དང་
རྩེ་མོའི་དབང་བོ་བཅུའོ། །མཉམ་པ་ཉིད་ནི་བཟོད་པ་དང་ཆོས་མཆོག་གི་སྟོབས་
བཅུའོ་ཞེས་ཟེར་བ་ལ་ནི་ཤེས་བྱེད་མེད་ཅིང༌། རྣམ་བཞི་དེའི་མཉམ་ཉིད་ནི་
སྦྱོར་བའི་སྒོམ་ཚུལ་ལ་གསུངས་པས་དེ་གཉིས་ས་མཚམས་མི་གཅིག་པ་ལ་གནོད་
བྱེད་ཡོད་དོ། །ཁ་ཅིག་ཤེར་འབྱུང་གིས་ནུས་པའི་རྒྱུ་སྦྱོར་བ་རྣམ་པ་བཅུ་ཡོད་ན་
འབྲས་བུ་མཐོང་བའི་ལམ་འབྱུང་བས་ཞེས་བཤད་པ་དང༌། སྦྱོར་བའི་མཉམ་པ་
ཉིད་སོ་སོར་རྟོགས་ནས་མཐོང་བའི་ལམ་སྒོམ་དགོས་ཞེས་འབྱུང་བས་སྦྱོར་ལམ་་་
ཡིན་པར་འདོད་པ་ཡང་མི་འཐད་དེ། དེ་ནི་མཚམས་སྦྱོར་གྱི་རིམ་པ་ཙམ་སྟོན་
པ་ཡིན་གྱི་དེར་ངེས་ནས་མིན་ཏེ། གཞན་དུ་ན་ལས་དང་བོ་པ་དེ་ལྟར་གདམས་
ངག་ཐོབ་པ་ལ་ངེས་པར་འབྱེད་པའི་ཡན་ལག་འབྱུང་བས་ཞེས་གསུངས་པས།
གདམས་ངག་ཚོགས་ལམ་ཁོ་ནར་བཞག་དགོས་པར་འགྱུར་ཏེ་དེ་ལྟ་བུ་མང་ངོ༌། །



1
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
ཀ་: 639 .
དེས་ན་གཞི་ཤེས་སྦྱོར་བ་འདི་ནི་ལྟ་སྒོམ་སྤྱོད་འབྲས་ཡུལ་ཡུལ་ཅན་དང་བཅས་་་་
པ་ལ་མཚན་མར་འཛིན་པའི་གཉེན་པོར་སྒོམ་པ་རྩ་འགྲེལ་གྱི་དགོངས་པ་ཡིན་་་་
པས་ཇི་སྲིད་མཚན་མ་དེ་དག་སྐྱེ་བ་དེ་སྲིད་དུ་སྒོམ་དགོས་པས་ཚོགས་ལམ་ནས་་་
ས་བཅུ་བའི་བར་དུ་བཞག་གོ། ཞེས་གསུངས་པའི་ཕྱིར་ཟེར་བས་བརྟག་
ཁ་ཅིག་ན་རེ། དེ་མ་རྫོགས་དང་རབ་རྫོགས་དང་། །ཞེས་པའི་སྐབས་སུ་
མཚན་ཉིད་གསུམ་ལ་བདེན་ཞེན་འགོག་པའི་སྦྱོར་བ་བསྟན་ལ། དེའི་སྐབས་ཀྱི་
མ་རྫོགས་པ་ནི་ཀུན་བཏགས་དང་། རྫོགས་པ་ནི་ཡོངས་གྲུབ་དང༌། དེ་གཉིས་ཀྱི་
གཞི་གཞན་དབང་སྟེ། དེ་གསུམ་ལ་བདེན་ཞེན་འགོག་པར་རྟོགས་དཀའི་སྣང་
བ་ལས། སོ་སོར་མ་རྫོགས་པ་ཀུན་བཏགས་དང༌། རྫོགས་པ་ཡོངས་སུ་གྲུབ་པ་
དང་། དེ་གཉིས་ཀྱིས་མཚོན་པ་གཞན་དབང་ལ་སྒྲུ བ་པའི་ཞེས་སོགས་སོ། །
ཞེས་བྱུང་། ཡང་ཁ་ཅིག་གིས། དེ་ཙམ་མ་ཡིན་ཏེ། ཀུན་བཏགས་སོགས་གསུམ་
ལ་བྱེད་པ་མ་ཡིན་པའི་ཕྱིར་ཏེ། གཞན་དབང་བདེན་པར་ཞེན་པ་དང་མ་ཞེན་
པ་གཉིས་ལ་རིམ་བཞིན་རྫོགས་མ་རྫོགས་ཀྱི་ཐ་སྙད་བྱས་པའི་ཕྱིར་ཏེ། རྣམ་
བཤད་ལས། གཞན་དབང་བདེན་སྟོང་སྒྱུ་མ་ལྟ་བུ་རྟོགས་པ་ནི། ཡོན་ཏན་གྱི་
རྟེན་དུ་རྫོགས་པ་ཡིན་ཏེ། དེ་ལ་བརྟེན་ནས་མི་མཐུན་ཕྱོགས་སྤོང་ནུས་ཤིང་།
ཡོན་ཏན་གོང་ནས་གོང་དུ་འཕེལ་བར་འགྱུར་བའི་ཕྱིར། གཞན་དབང་བདེན་
པར་ཞེན་པ་ཡོན་ཏན་གྱི་རྟེན་དུ་མ་རྫོགས་པ་ཡིན་ཏེ། ཡོན་ཏན་སྐྱེ་བའི་གེགས་
བྱེད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག་གིས། དེ་རྣམས་མི་
འཐད་དེ། རྣམ་བཤད་ཀྱི་བཤད་ཚུལ་འདི་ནི་བོད་སྔ་མའི་བཤད་ཚུལ་ཙམ་ཡིན་
ལ། རྫོགས་མ་རྫོགས་ཀྱི་དོན་དངོས་ནི་དོན་ལ་གནས་མི་གནས་ཀྱི་སྒོ་ནས་ཡིན་
ལ། དེ་ཡང་ཆོས་ཉིད་ཀྱི་གཟུགས་དོན་ལ་གནས། ཀུན་བཏགས་ཀྱི་གཟུགས་དོན་
ལ་མི་གནས། རྣམ་བརྟགས་ཀྱི་གཟུགས་ནི་དེ་གཉིས་ཀྱི་གཞི་ཡིན་པས་འདིར་དེ་



• 640 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུམ་ལ་ཞེན་པ་འགོག་ཚུལ་བཤད་པའི་ཕྱིར་ཏེ། གསེར་ཕྲེང་ལས། ཀུན་
བཏགས་དང་ཡོངས་གྲུབ་བློའི་ཡུལ་དུ་བྱས་པ་ན་ཡོན་ཏན་མི་སྐྱེ་བ་དང་སྐྱེ་བའི་་་
ཕྱིར་ཡོན་ཏན་གྱི་རྟེན་དུ་མ་རྫོགས་པ་དང་རྫོགས་པའོ་ཞེས་སྔ་མ་དག་འཆད་་་་་
ཀྱང་མཚན་ཉིད་ཀྱིས་སྟོང་བ་མ་རྫོགས་པའི་རྒྱུ་མཚན་དུ་གསུངས་པས་དགོངས་་་
པ་མིན་ནོ། །འོ་ན་གང་ཞེ་ན། རྟོགས་དཀར། མཚན་ཉིད་སྟོང་བ་ཉིད་ཀྱིས་
བཏགས་པ་དང་ཡོན་ཏན་གྱི་ཚོགས་དང་མི་ལྡན་པའི་ཕྱིར། ། ཆོས་ཉིད་ཀྱི་
གཟུགས་ནི་སོ་སོར་མ་རྫོགས་པ་དང་རྫོགས་པ་ཉིད་དེ། གཟུགས་ལ་སོགས་པ་
ཚང་བ་ཉིད་དང་མ་ཚང་བ་ཉིད་ཅེས་པ་ལྟར། ཚང་མ་ཚང་དོན་ལ་མི་གནས་པ་
དང་གནས་ལ་བ་བྱ་སྟེ། དེ་ལྟར་ན་བཏགས་པའི་གཟུགས་ནི་རྟོག་པས་གཟུགས་
སུ་སྒྲོ་བཏགས་པ་ཙམ་ཡིན་པས་མཚན་ཉིད་དམ་ངོ་བོ་ཉིད་ཀྱིས་མ་གྲུབ་བའི་་་་་
ཕྱིར་དོན་ལ་མེད་པའོ། །ཆོས་ཉིད་ཀྱི་གཟུགས་ནི་གཟུགས་ཀྱི་རང་བཞིན་རྟོག་
པས་བཏགས་པས་སྟོང་བ་དེ་ཉིད་ཡིན་ཏེ། དེ་ནི་རང་བཞིན་གྱིས་དག་པའི་ཡོན་
ཏན་དབྱེར་མེད་པར་གནས་པའི་ཕྱིར་ཚང་བའམ་དོན་ལ་གནས་པ་ཞེས་ཐ་སྙད་་
དུ་བྱའོ། །རྣམ་པར་བཏགས་པའི་གཟུགས་གཞན་དབང་ནི་རྫོགས་མ་རྫོགས་
དཔྱད་པའི་གཞི་ཉིད་ཡིན་པས་མ་བསྟན་པ་མེད་དེ། ཀུན་བཏགས་ཀྱི་སྒྲོ་
གདགས་གཞི་དང་ཡོངས་གྲུབ་ཀྱི་ཆོས་ཉིད་ཡིན་པས་སོ། །ཞེས་ཟེར་བས་བརྟག་
པར་བྱའོ། །
དྲི་བ། གཞི་ཤེས་སྦྱོར་བའི་འཛིན་སྟངས་མཉམ་ཉིད་ཀྱི་མཚན་
ཉིད་གང་། །
ལན། གཞིའི་དབྱེ་བ་དང་མཚན་མཚོན་དང་ཡུལ་ཅན་ལ་བདེན་ཞེན་
འགོག་པ། སྦྱོར་བ་དེའི་འཛིན་སྟངས་མཉམ་ཉིད་ཀྱི་མཚན་ཉིད། ཅེས་ཡིག་ཆར་
གསུངས་ལ། གཟུགས་ལ་སོགས་པའི་ངོ་བོ་ལ་མངོན་པར་ཞེན་པ་དང༌། སྔོན་པོ་



ཏེ།
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན། 1
· 641 .
ལ་སོགས་པའི་མཚན་མའང་ཁྱད་ཆོས་དང༌། རབ་དབྱེ་དུ་མའི་སྤྲོས་པ་དང༌། དེ་
དག་རྟོགས་པའི་ཤེས་པ་རྣམས་ལ་བདེན་པར་རློམ་པ་རྣམས་རྣམ་པ་ཐམས་ཅད་
དུ་མི་དམིགས་པ་ནི་གཞི་ཤེས་སྦྱོར་བའི་མཉམ་པ་ཉིད་དང་འཛིན་སྟངས་ཡིན་་་་
པས་མཉམ་པ་ཉིད་ཡིན་ནོ། །ཞེས་དང་། རྣམ་བཤད་ལས་ཀྱང་། གཞི་ཤེས་སྦྱོར་
བའི་དབྱེ་བ་དང་། འཛིན་སྟངས་དང་། འབྲས་བུའོ། །གཉིས་པ་ནི། གཞིའི་
དབྱེ་བ་དང་མཚན་མཚོན་དང་ཡུལ་ཅན་ལ་བདེན་ཞེན་འགོག་པ། སྦྱོར་བ་དེའི་
མཉམ་ཉིད་འཛིན་སྟངས་སོ། །ཞེས་གཞི་ཤེས་སྦྱོར་བའི་འཛིན་སྟངས་མཚམ་
ཉིད་ཀྱི་མཉན་ཉིད་ཡིན་པ་འདྲ་བར་གསུངས་སོ། །མདོ་ལས། གཟུགས་རློམ་
སེམས་སུ་མི་བྱེད། གཟུགས་ཀྱི་རློམ་སེམས་སུ་མི་བྱེད། གཟུགས་བདག་གི་ཞེས་
བྱ་བར་རློམ་སེམས་སུ་མི་བྱེད། གཟུགས་ལ་རློམ་སེམས་སུ་མི་བྱེད། ཅེས་
གསུངས་པ་ལྟར། འདིའི་སྐབས་ནས་བསྟན་པའི་མཉམ་ཉིད་བཞི་ནི། གཟུགས་
སོགས་དེ་དང་དེའོ་ཞེས་ངོ་བོ་དང་། གཟུགས་སོགས་ཀྱི་ཐུན་མོང་མ་ཡིན་པའི་
མཚན་མ་སྔོ་སེར་སོགས་དང༌། གཟུགས་ཉི་ཤུ་སོགས་གཟུགས་སོགས་ཀྱི་དབྱེ་
བའི་སྤྲོས་པ་དང་། གཟུགས་སོགས་རྟོགས་པའི་ཤེས་པ་རྣམས་ལ་བདེན་ཞེན་
མེད་པ་སྟེ་བཞིའོ། །གསེར་ཕྲེང་དང་ཡིག་ཆ་གཉིས་ཀར་སྐབས་འདིའི་སྦྱོར་བའི་
མཉམ་ཉིད་སྦྱོར་བ་དང་ས་མཚམས་གཅིག་པར་གསུངས་པ་ལ། ཁ་ཅིག་རེ།
གཞི་ཤེས་སྦྱོར་བ་རྒྱུད་ལྡན་གྱི་གང་ཟག་ཡིན་ན། དེའི་འཛིན་སྟངས་མཉམ་ཉིད་
རྒྱུད་ལྡན་གྱི་གང་ཟག་ཡིན་པས་ཁྱབ་པར་ཐལ། དེ་གཉིས་ས་མཚམས་གཅིག་པ་
དེའི་ཕྱིར། འདོད་ན། ཉན་ཐོས་ཚོགས་ལམ་པ་ཆོས་ཅན། དེར་ཐལ། དེའི་ཕྱིར།
རྟགས་སླ། འདོད་ན། གཞི་ཤེས་སྦྱོར་བའི་འཛིན་སྟངས་མཉམ་ཉིད་རྒྱུད་ལྡན་མ་
ཡིན་པར་ཐལ། ཉན་ཐོས་ཚོགས་ལམ་གྱི་ངོ་བོར་གྱུར་པའི་གཞི་ཤེས་སྦྱོར་བའི་
འཛིན་སྟངས་མཉམ་ཉིད་མེད་པའི་ཕྱིར། མ་གྲུབ་ན། དེར་ཐལ། ཐེག་དམན་གྱི་



• 642 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཞི་ཤེས་སྦྱོར་བའི་མཉམ་ཉིད་མེད་པའི་ཕྱིར། མ་གྲུབ་ན། དེར་ཐལ། དེའི་
མཉམ་ཉིད་བཞི་བོ་མེད་པའི་ཕྱིར། རྟོགས་དཀའི་སྣང་བ་ལས། ཉན་རང་གི་
མཉམ་ཉིད་བཞི་བོ་དང་མི་ལྡན་པར་ཤུགས་ལ་ཤེས་སོ། །ཞེས་གསུངས་པའི་ཕྱིར།
ཟེར་བ་ལ། ཁ་ཅིག་གིས་མ་ཁྱབ་སྟེ། དེ་ནི་བདེན་འཛིན་དངོས་སུ་འགོག་བྱེད་ཀྱི་
མཉམ་ཉིད་མེད་པ་ལ་དགོངས་པའི་ཕྱིར། དེ་ལྟ་མིན་ན་སྐབས་འདིའི་ཤུགས་
བསྟན་གྱི་གཞི་ཤེས་སྦྱོར་བའི་འཛིན་སྟངས་མཉམ་ཉིད་ཡོད་པ་གང་ཞིག་དེ་
ཐེག་དམན་གྱི་སྦྱོར་བ་ཡིན་པར་གཞུང་ཀུན་མཐུན་པའི་ཕྱིར་ཟེར་བས་དཔྱད། ཁོ
ཡང་ཁ་ཅིག་སྦྱོར་བའི་འཛིན་སྟངས་མཉམ་ཉིད་ཡིན་ན། སྦྱོར་བའི་འཛིན་
སྟངས་ཀྱི་ཡུལ་ཡིན་པས་ཁྱབ་སྟེ། ཡིག་ཆར། གཞིའི་དབྱེ་བ་དང་མཚན་མཚོན་
དང་ཡུལ་ལ་བདེན་ཞེན་འགོག་པའི་སེམས་དཔའི་རྣམ་འབྱོར་དེ། གཞི་ཤེས་
སྦྱོར་བའི་འཛིན་སྟངས་མཉམ་ཉིད་ཀྱི་མཚན་ཉིད་ཟེར་ན། འོ་ན་དེ་འདྲའི་
སེམས་དཔའི་རྣལ་འབྱོར་དེ་ཆོས་ཅན། གཞི་ཤེས་སྦྱོར་བའི་མཉམ་ཉིད་ཡིན་
པར་ཐལ། དེའི་འཛིན་སྟངས་མཉམ་ཉིད་ཡིན་པའི་ཕྱིར། འདོད་ན། གཞི་ཤེས་
སྦྱོར་སྒོམ་པའི་ཡུལ་མཉམ་ཉིད་ཡིན་པར་ཐལ་ལོ། །ཞེས་གསུངས་པའི་ཕྱིར་ཟེར།
ཡང་ཁ་ཅིག སྦྱོར་བའི་མཉམ་ཉིད་ལ་སྦྱོར་བའི་འཛིན་སྟངས་ཀྱིས་ཁྱབ་པ་མེད་
པར་ཐལ། སྦྱོར་བའི་མཉམ་ཉིད་ལ་སྦྱོར་བ་ཡིན་དགོས་པའི་ཕྱིར་ཏེ། རྣམ་
བཤད་སྙིང་བོའི་རྒྱན་ལས། གསུམ་པ་འགྲེལ་བ་ནི། སྟོང་ཉིད་རྟོགས་པའི་བྱང་
སེམས་ཀྱི་སྦྱོར་ལམ་མཉམ་བཞག་ཆོས་ཅན། སྦྱོར་བའི་ཡུལ་ཅན་བདེན་མེད་དུ་
རྟོགས་པར་མཉམ་པ་ཉིད་ཡིན་པས་སྦྱོར་བའི་མཉམ་པ་ཉིད་ཡིན་ནོ། །ཞེས་
དང༌། གསེར་ཕྲེང་ལས། བརྒྱད་པ་སྦྱོར་བ་དེའི་མཉམ་ཉིད་ནི། གཞི་ཤེས་སྦྱོར་
བའི་སྒོམ་པའི་རྣམ་པ་གང་ཡུལ་དང་ཡུལ་ཅན་དུ་རློམ་པ་འགོག་བྱེད་བྱེད་དེ།
ཅེས་གསུངས་པའི་ཕྱིར་ཟེར་བས་དཔྱད་དགོས་ལ། དངོས་པོ་བརྒྱད་དང་དོན་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
-643 .
བདུན་ཅུའི་དོགས་དཔྱོད་ལུང་རིག་སྒྲོ་མེ་ལས། དེས་ན་འདིར་གཞི་ཤེས་སྦྱོར་བ་
སྒོམ་པའི་རྣམ་པ་གང་ཞིག་ཡུལ་དང་ཡུལ་ཅན་རློམ་པ་འགོག་བྱེད་དེ་སྦྱོར་བ་་་་་་
དེའི་འཛིན་སྟངས་མཉམ་ཉིད་ཀྱི་མཚན་ཉིད། ཅེས་གསུངས་པ་ལྟར་འཐད་དེ་
རྣམ་བཤད་གསེར་ཕྲེང་གཉིས་ཀ་དང་མཐུན་པའི་ཟེར་ན། ཕར་ཕྱིན་མཐའ་
དཔྱོད་དང་། རྣམ་བཤད་སྙིང་བོའི་རྒྱན་གྱིས་ལུས་ཀྱི་རྣམ་བཞག་དང་། རྟོགས་
དཀའི་སྣང་བ་གསུམ་དུ་སྦྱོར་བའི་མཉམ་ཉིད་ལ་སྦྱོར་བའི་འཛིན་སྟངས་ཀྱི་ཡུལ་་
གྱིས་ཁྱབ་པར་གསུངས་ལ། །རྣམ་བཤད་ཀྱི་རྒྱས་བཤད་དང་། གསེར་ཕྲེང་།
དོན་བདུན་ཅུའི་མཐའ་དཔྱོད་སོགས་ཕལ་ཆེར་ལས། སྦྱོར་བའི་མཉམ་ཉིད་ལ་
སྦྱོར་བས་ཁྱབ་པར་གསུངས་པའི་གཞུང་དོན་དངོས་གང་ཡིན་དཔྱད་གཞི་ཆེ་ལ།
རེ་ཞིག་བློ་ལ་འཆར་བ་ཙམ་བྲིས་ན་འདི་ལྟར་སྦྱོར་བ་དེའི་འཛིན་སྟངས་ཞེས་པ་་་
སྦྱོར་བ་དེའི་འཛིན་སྟངས་ཀྱི་ཡུལ་ལ་བྱེད་སྲིད་ཀྱང་དེ་ཡང་སྒོམ་ཚུལ་དང་འཛིན་
ཚུལ་གྱི་སྟེང་ནས་འཇོག་པ་མ་གཏོགས་འཛིན་སྟངས་ཀྱི་ཡུལ་ཙམ་ལ་མི་བྱེད་དེ།
དེ་ཡང་གཞི་ལ་སྦྱར་ན། གཟུགས་ལ་བདེན་ཞེན་འགོག་བའི་དོན་དམ་རྣམ་ཅན་
གྱི་བྱང་སེམས་ཀྱི་སྦྱོར་བ་དེས་གཟུགས་ལ་བདེན་ཞེན་འགོག་པ་དེ་སྦྱོར་བ་དེའི་་་་
སྒོམ་ཚུལ་དང་། དེའི་འཛིན་སྟངས་ཀྱི་ཡུལ་དང་། སྦྱོར་བ་དེ་དང་ས་མཚམས་
གཅིག་པ་ལྔ་ཀ་ཡིན། དེ་བཞིན་དུ་སྦྱོར་བ་དེས་ཡུལ་དེ་ལ་མངོན་ཞེན་དང་
བདེན་ཞེན་མེད་པ། ཡུལ་དེ་ལ་བདེན་པར་མ་དམིགས་པ། དེས་ཡུལ་དེ་བདེན་
མེད་རྟོགས་པ་ཀུན་ལ་འདྲ་སྟེ། འགྲེལ་བ་ལས། གཟུགས་ལ་སོགས་པ་ལ་མངོན་
པར་ཞེན་པ་དང༌། སྔོན་པོ་ལ་སོགས་པའི་མཚན་མ་དང༌། སྤྲོས་པ་དང་རྟོགས་
པ་རློམ་པ་རྣམས་རྣམ་པ་ཐམས་ཅད་དུ་མི་དམིགས་པ་ནི་སྦྱོར་བའི་མཉམ་པ་་་་་་
ཉིད་ཡིན་པས་མཉམ་པ་ཉིད་ཡིན་ནོ། །ཞེས་དང༌། ལུང་གི་སྙེ་མ་ལས་ཀྱང་།
གཟུགས་ལ་སོགས་པ་ནས། རློམ་པ་རྣམ་པ་ཐམས་ཅད་མི་དམིགས་པ་ནི་སྦྱོར་



644 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
བའི་མཉམ་པ་ཉིད་ཡིན་པས། ཞེས་དང་། ཉ་ཊཱིཀ་ཆེན་མོར་ཡང་དངོས་པོ་རློམ་
པ་མེད་པ་རྣམ་པ་བཞི་ནི་སྦྱོར་བ་བཅུའི་མཉམ་པ་ཉིད་ཡིན་ནོ། ཞེས་དང་།
གསེར་ཕྲེང་ལས་ཀྱང་། སྦྱོར་བ་དེའི་མཉམ་ཉིད་ཡིན་ནོ། གང་ན་ཞེས་པ་ནས།
གཟུགས་ལ་རློམ་པ་སྟེ་ཞེན་པ་མེད་པ་དེ་ལྟ་བུ་རྣམ་པ་བཞི་སྟེ། ཞེས་དང་། རྗེ་
རེད་མདའ་བའི་རྣམ་བཤད་ལས། མཉམ་པ་ཉིད་ཡིན་ནོ། །གང་ན། གཟུགས་
སོགས་ཞེས་པ་ནས། མདོར་ན་རྟོགས་པ་པོ་དང་རྟོགས་བྱ་རྣམ་པ་ཐམས་ཅད་དུ་
མི་དམིགས་པའོ། །ཞེས་དང༌། རྟོགས་དཀའི་སྣང་བ་ལས་ཀྱང་། བདེན་པར་
རློམ་པ་རྣམས་རྣམ་པ་ཐམས་ཅད་དུ་མི་དམིགས་པ་ནི། ནས། འཛིན་སྟངས་
ཡིན་པས་མཉམ་ཉིད་ཡིན་ནོ། །ཞེས་དང༌། སྦས་དོན་ཀུན་གསལ་ལས་ཀྱང་།
སྦྱོར་བའི་འཛིན་སྟངས་མཉམ་ཉིད་ལ། གཟུགས་སོགས་ངོ་བོ་དང་། སྔོན་པོ་
སོགས་མཚན་མ་དང་། སྤྲོས་པ་དང་། ཡུལ་ཅན་རྟོགས་པའི་རློམ་པ་འགོག་པ་
བཞི་ཡོད། ཞེས་གསུངས་པས། འདི་ལྟར་གཞུང་ཆེན་མོ་རྣམས་སུ་སྐབས་འདིའི་
འཛིན་སྟངས་མཉམ་ཉིད་ལ་ཡུལ་དེ་ལ་བདེན་པ་རློམ་པ་མི་དམིགས་པ་དང་་་་་་་
མངོན་པར་ཞེན་པ་མེད་པ་དང་འགོག་པ་རྣམས་འཇོག་པ་མ་གཏོགས་སྦྱོར་བ་ཁོ་
རང་འཇོག་པ་གཏན་མི་སྣང་ངོ༌། །ཞེས་སྐབས་འདིའི་འཛིན་སྟངས་མཉམ་ཉིད་
ལ་སྦྱོར་བ་ཁོ་རང་གཏན་མི་འཇོག་པར་གསུངས་སོ། །
ཡང་རྗེ་གུང་ཐང་བློ་གྲོས་ཀྱིས་སྦྱོར་བའི་འཛིན་སྟངས་མཉམ་ཉིད། སྦྱོར་བ་
ལ་བྱེད་པ་ཡིན་པར་གསུངས་ཏེ། དེ་ཉིད་ཀྱི་ཕར་ཕྱིན་ལས། རང་ལུགས་ལ།
སྦྱོར་བའི་འཛིན་སྟངས་མཉམ་ཉིད། སྦྱོར་བ་ལ་བྱེད་པ་ཡིན་ཏེ། དོན་བདུན་
ཅུར། གཞི་ཤེས་སྦྱོར་བསྒོམ་པའི་རྣམ་པ་གང་ཡུལ་དང་ཡུལ་ཅན་དུ་རློམ་པ་
འགོག་བྱེད་དེ། སྦྱོར་བ་དེའི་འཛིན་སྟངས་མཉམ་ཉིད་ཀྱི་མཚན་ཉིད་ཅེས། གཞི་
ཤེས་སྦྱོར་བའི་མཉམ་ཉིད་ལ་འགོག་བྱེད་སྦྱར་བ་དང༌། ཡིག་ཆར། གཞིའི་དབྱེ་



རྣམས་ལ་ :: ༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
-645.
བ་དང་མཚན་མཚོན་དང་ཡུལ་ཅན་ལ་བདེན་ཞེན་འགོག་པ། སྦྱོར་བ་དེའི་
འཛིན་སྟངས་མཉམ་ཉིད་མཉན་ཀྱི་ཉིད། ཅེས་དངོས་བསྟན་ཟིན་བྱེད་སྦྱོར་
འཛིན་བའི་སྟངས་མཉམ་ཉིད་ཀྱི་མཚན་ཉིད་དུ། རྣམ་བཤད་ལྟར་བཞག་པར་
འཁྲུལ་ནས། ཡུལ་ལ་འདོད་མཁན་ཡོད་ཀྱང་། དེ་ཡང་འགོག་པ་ཞེས་པ་འགོག་
བྱེད་སྦྱོར་བ་ལ་བྱ་དགོས་ཏེ། རྣམ་བཤད་ལས། གཟུགས་ལ་སོགས་པའི་ངོ་བོ་
དང་མཚན་མ་དང་དབྱེ་བ་དང་ཡུལ་ཅན་ལ་བདེན་པར་རློམ་པ་མེད་པའི་སྦྱོར་་་
བ་རྣམ་བཞི་ཡོད་པའི་ཕྱིར། ཞེས་དང༌། སྦྱོར་བའི་ཡུལ་ཅན་བདེན་མེད་དུ་
རྟོགས་པར་མཉམ་པ་ཉིད་ཡིན་པས་སྦྱོར་བའི་མཉམ་པ་ཉིད་ཡིན་ནོ། 11:| །ཞེས་
གསུངས་པའི་ཕྱིར་དང༌། ཕར་ཕྱིན་ཟིན་བྲིས་ལས། གཟུགས་ལ་སོགས་པའི་ངོ་
བོ་ལ། ནས། ཡུལ་ཡུལ་ཅན་དུ་རྟོགས་པའི་བདེན་པར་རློམ་པ་རྣམས་རྣམ་པ་
ཐམས་ཅད་དུ་མི་དམིགས་པས་ན། སྦྱོར་བ་ལ་བྱེད་ཅེས་སྟོན་པར། གཟུགས་ལ་
སོགས་ལ་རློམ་མེད་པ། །ཞེས་གསུངས་པའི་ཕྱིར། དེས་ན་གསེར་ཕྲེང་ལས།
མཉམ་ཉིད་ནི་སྦྱོར་བ་སྒོམ་ཚུལ་ལ་གསུངས། ཞེས་པ་དང་། རྣམ་བཤད་ལས།
མཉམ་ཉིད་འཛིན་སྟངས་སོ། །ཞེས་པ་དང་། རྟོགས་དཀའི་སྣང་བ་ལས།
འཛིན་སྟངས་ཡིན་པས་མཉམ་ཉིད་ཡིན་ནོ། །ཞེས་པ་རྣམས་ཀྱི་དོན་ནི། ཡུལ་
ཡུལ་ཅན་དེ་དག་བདེན་སྟོང་དུ་མཉམ་པ་ཉིད་དུ་འཛིན་སྟངས་ཀྱི་ཡུལ་དུ་བྱས་་་
ནས་རྟོགས་པའམ་ཡུལ་ཡུལ་ཅན་གཉིས་བསྒོམ་བྱར་མཉམ་པ་ཉིད་དུ་བསྒོམས་་་་
པས་སྦྱོར་བ་དེ་དག མཉམ་ཉིད་དུ་འཇོག་གསུངས་པ་ཡིན་གྱི། འཛིན་སྟངས་ཀྱི་
ཡུལ་དང་དེ་དག་སྒོམ་པ་སོགས་འཇོག་ཅེས་པ་མིན་ནོ། མདོར་བསྡུ་ན། འཛིན་
སྟངས་དང་སྒོམ་ཚུལ་གྱི། སྦྱོར་བའི་རང་བཞིན་ནམ་དབྱེ་བ་བཞི་བྱེད་པའོ། །རྗེ་
བཙུན་པ་དང་བསོད་གྲགས་པས། དངོས་བསྟན་སྦྱོར་བའི་མཉམ་ཉིད་ཀྱི་མཚན་
ཉིད་ལ། རྣམ་བཤད་ལྟར་གཞིའི་ངོ་བོ། ནས། བདེན་ཞེན་འགོག་པའི་སེམས་



: 646 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དཔའི་རྣལ་འབྱོར། ཞེས་གསུངས་ནས། ཡང་གཞི་ཤེས་སྦྱོར་བའི་མཉམ་ཉིད་
ཡིན་པའི་ཕྱིར་ཏེ། གཞི་ཤེས་སྦྱོར་བའི་འཛིན་སྟངས་ཡིན་པའི་ཕྱིར། ཞེས་དང་།
བསོད་གྲགས་པའི་མཐའ་དཔྱོད་ལས། དེ་ཡིན་ན། དེ་འཛིན་སྟངས་ཡིན་དགོས་
པའི་ཕྱིར། ། ཞེས་མཉམ་ཉིད་དང་འཛིན་སྟངས་དོན་གཅིག་ཏུ་གསུངས་པ་ལ།
ནང་འགལ་སྟོན་ཆེད་དུ། ཡིག་ཆར། དེ་འདྲའི་སེམས་དཔའི་རྣམ་འབྱོར་ཆོས་
ཅན། གཞི་ཤེས་སྦྱོར་བའི་འཛིན་སྟངས་ཡིན་པར་ཐལ། དེའི་འཛིན་སྟངས་
མཉམ་ཉིད་ཡིན་པའི་ཕྱིར། འདོད་ཟེར་བར། དེ་ཆོས་ཅན། དངོས་པོ་མ་ཡིན་
པར་ཐལ། སྟོང་ཉིད་ཡིན་པའི་ཕྱིར་ཏེ། །དངོས་བསྟན་སྦྱོར་བའི་འཛིན་སྟངས་
ཡིན་པའི་ཕྱིར། ཁོ་ན་རེ། འཛིན་སྟངས་ནི་ཡུལ་ལ་མི་བྱེད་སྦྱོར་བ་ལ་བྱེད་ཅེས་
པར། འོ་ན། བདེན་འཛིན་གྱི་འཛིན་སྟངས་བདེན་འཛིན་ལ་བྱེད་པར་ཐལ།
སྦྱོར་བ་ལ་དེའི་ཕྱིར། འདོད་ཟེར་ན། བདེན་འཛིན་ཆོས་ཅན། ཁྱོད་ཀྱི་འཛིན་
སྟངས་མེད་པ་དོན་དམ་རྣམ་ཅན་གྱི་ཡེ་ཤེས་ཀྱི་རྙེད་དོན་ཡིན་པར་ཐལ། ཁྱོད་
དེ་དང་དམིགས་པ་གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་
པའི་བློ་ཡིན་པའི་ཕྱིར། ཞེས་དེ་དག་བཀག་པ་ཡིན་གྱི། རང་ལུགས་ལ་དངོས་
བསྟན་སྦྱོར་པའི་མཉམ་ཉིད་ལ་དེ་ཡུལ་དང་སྟོང་ཉིད་དགོས་པར་སྒྲུབ་པ་མིན་ཏེ།
འཁོར་གསུམ་དང་། རྟགས་ཁས། ཞེས་གསུངས་པའི་ཕྱིར། གཞི་ཤེས་སྦྱོར་བའི་
ཞེས་པ་ཚིག་སྡུད་བྱས་པ་ལས་ཟིན་བྱེད་ལ་བྱེད་དགོས་པ། དེ་གཞི་ཤེས་སྦྱོར་
བའི་ཟིན་བྱེད་སེམས་དཔའི་བདེན་འཛིན་འགོག་པའི་སྦྱོར་བའི་ཞེས་པས་ཤེས་་་
ནུས་སོ། །ཞེས་གསུངས་པས་སོ། །ཡང་ལེགས་བཤད་གསེར་ཕྲེང་གི་མཆན་
འགའ་ཞིག་ལས། འདིར་བསྟན་ཟིན་བྱེད་སྦྱོར་བའི་མཉམ་ཉིད་ལ་ཡུལ་ཅན་
མཉམ་ཉིད་དང་ཡུལ་མཉམ་ཉིད་གཉིས་ཡོད་པའི་དང་བོ་སྦྱོར་བ་ཁོ་རང་ལ་བྱེད་
ཅིང་། པར་ཐལ། སྟོང་ཉིད་ཡིན་པའི་ཕྱིར་ཏེ། །དངོས་བསྟན་སྦྱོར་བའི་འཛིན་



1:|:ཀྱི
༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
，647 .
སྟངས་ཡིན་པའི་ཕྱིར། ཁོ་ན་རེ། འཛིན་སྟངས་ནི་ཡུལ་ལ་མི་བྱེད་སྦྱོར་བ་ལ་བྱེད་
ཅེས་པར། འོ་ན། བདེན་འཛིན་གྱི་འཛིན་སྟངས་བདེན་འཛིན་ལ་བྱེད་པར་ཐལ།
སྦྱོར་བ་ལ་དེའི་ཕྱིར། འདོད་ཟེར་ན། བདེན་འཛིན་ཆོས་ཅན། ཁྱོད་ཀྱི་འཛིན་
སྟངས་མེད་པ་དོན་དམ་རྣམ་ཅན་གྱི་ཡེ་ཤེས་ཀྱི་རྙེད་དོན་ཡིན་པར་ཐལ། ཁྱོད་
དེ་དང་དམིགས་པ་གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་
པའི་བློ་ཡིན་པའི་ཕྱིར། ཞེས་དེ་དག་བཀག་པ་ཡིན་གྱི། རང་ལུགས་ལ་དངོས་
བསྟན་སྦྱོར་པའི་མཉམ་ཉིད་ལ་དེ་ཡུལ་དང་སྟོང་ཉིད་དགོས་པར་སྒྲུབ་པ་མིན་ཏེ།
འཁོར་གསུམ་དང༌། རྟགས་ཁས། ཞེས་གསུངས་པའི་ཕྱིར། གཞི་ཤེས་སྦྱོར་བའི་
ཞེས་པ་ཚིག་སྡུད་བྱས་པ་ལས་ཟིན་བྱེད་ལ་བྱེད་དགོས་པ། དེ་གཞི་ཤེས་སྦྱོར་
བའི་ཟིན་བྱེད་སེམས་དཔའི་བདེན་འཛིན་འགོག་པའི་སྦྱོར་བའི་ཞེས་པས་ཤེས་་་་
ནུས་སོ། །ཞེས་གསུངས་པས་སོ། །ཡང་ལེགས་བཤད་གསེར་ཕྲེང་གི་མཆན་
འགའ་ཞིག་ལས། འདིར་བསྟན་ཟིན་བྱེད་སྦྱོར་བའི་མཉམ་ཉིད་ལ་ཡུལ་ཅན་
མཉམ་ཉིད་དང་ཡུལ་མཉམ་ཉིད་གཉིས་ཡོད་པའི་དང་བོ་སྦྱོར་བ་ཁོ་རང་ལ་བྱེད་
ཅིང་། སྦྱོར་བ་ཁོ་རང་ལ་བྱེད་ཅིང་། གཉིས་པ་དེའི་འཛིན་སྟངས་ཀྱི་ཡུལ་ལ་
བྱེད་པར་འདོད་ན་རྗེ་ཡབ་སྲས་དང་ཡིག་ཆ་སོགས་ཀྱི་དགོངས་པར་་མཐུན་པར་
སེམས་སོ། །ཞེས་ཡུལ་ཅན་མཉམ་ཉིད་དང་ཡུལ་མཉམ་ཉིད་ཀྱི་ཁྱད་པར་ཕྱེ་ནས་
གསུངས་སོ། །དེས་ན་ཡིག་ཆའི་དགོངས་པ་དངོས་གང་ཡིན་བློ་གྲོས་དང་ལྡན་པ་
རྣམས་ཀྱིས་དཔྱད་པར་བྱའོ། །
དྲི་བ། སྐབས་འདིར་དངོས་སུ་བསྟན་པའི་ཐེག་ཆེན་མཐོང་ལམ་
གྱི་མཚན་ཉིད་གང་། །
ལན། སྐབས་འདིར་དངོས་སུ་བསྟན་པའི་ཐེག་ཆེན་གྱི་བདེན་པ་མངོན་
རྟོགས་དེ་སྐབས་འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་་་



648 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད། དབྱེ་ན་ཤེས་བཟོད་བཅུ་དྲུག་ཡོད། སྐབས་འདིར་ཤུགས་ལ་བསྟན་པའི་
ཐེག་དམན་གྱི་བདེན་པ་མངོན་རྟོགས་དེ། སྐབས་འདིར་ཤུགས་ལ་བསྟན་པའི་
ཐེག་དམན་གྱི་མཐོང་ལམ་གྱི་མཚན་ཉིད། དབྱེ་ན་བཅུ་དྲུག་ཡོད། སྐབས་འདིར་
བསྟན་པའི་བདེན་རྣམ་བཅུ་དྲུག་སོ་སོར་བཤད་པ་ལ། སྡུག་བདེན་དང༌། ཀུན་
འབྱུང་བདེན་པ་དང་། འགོག་བདེན་དང་། ལམ་བདེན་གྱི་རྣམ་པ་བཞི་ལས།
དེ་དག་མདོ་རྩ་བ་འགྲེལ་བ་གསུམ་གྱིས་སོ་སོར་འཆད་ཚུལ་ནི། དང་བོ་ལ། མི་
རྟག་སྡུག་བསྔལ་སྟོང་བདག་མེད་བཞིའི་དང་བོ་དེ་སྟོན་པ་ལ། ། བཅོམ་ལྡན་
འདས་རྣམ་པ་གང་དག་དང་རྟགས་གང་དག་དང་མཚན་མ་གང་དག་གིས་བྱང་་
ཆེན་བྱམས་པ་བླ་མེད་རྫོགས་བྱང་དུ་མངོན་པར་སངས་རྒྱས་ནས་ཤེར་ཕྱིན་འདི་
ཉིད་སྟོན་པར་འགྱུར། ཞེས་པ་ནས། དེ་ལྟར་བྱུང་བ་ཞེས་བྱ་བར་ཆོས་སྟོན་པར་
མི་འགྱུར་རོ། །ཞེས་གསུངས། དེའི་དོན་བཤད་པ་ལ། གཟུགས་རྟག་མ་ཡིན་མི་
རྟག་མིན། །ཞེས་དང་། ངོ་བོ་ཉིད་མེད་པའི་ཕྱིར་གཟུགས་ལ་སོགས་པ་རྟག་པ་
དང་། མི་རྟག་པ་ཉིད་དང་བྲལ་བས་ན་རྟག་པ་ཡང་མ་ཡིན་མི་རྟག་པ་ཡང་མ་
ཡིན་པ་དང་། ཞེས་གསུངས། གཉིས་པ་སྟོན་པ་ལ། དེ་ནས་ཚེ་དང་ལྡན་པ་རབ་
འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ལོ། །བཅོམ་ལྡན་འདས་
བྱང་ཆེན་བྱམས་པ་བླ་མེད་རྫོགས་བྱང་དུ་མངོན་པར་སངས་རྒྱས་ནས་ཇི་ལྟར་་་་་
ཆོས་སྟོན་པར་འགྱུར། ཞེས་པ་ནས། རྣམ་མཁྱེན་གྱི་བར་དུ་ཤིན་ཏུ་རྣམ་པར་
དག་གོ་ཞེས་བྱ་བར་ཆོས་སྟོན་པར་འགྱུར། ཞེས་གསུངས། དེའི་དོན་བཤད་པ་
ལ། མཐའ་ལས་འདས་དང༌། ཞེས་དང༌། སྡུག་བསྔལ་བ་དང་སྡུག་བསྔལ་བ་མ་
ཡིན་པ་དང་བྲལ་བ་ཉིད་ཀྱིས་རྟག་པ་དང་ཆད་པའི་མཐའ་དང་བྲལ་བ་དང་།
ཞེས་གསུངས། གསུམ་པསྩ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་
འདས་ཤེར་ཕྱིན་ནི་ཡོངས་སུ་དག་པའོ། །བཅོམ་ལྡན་འདས་ཀྱིས་བཀའ་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
·649.
བསྩལལ་བ། རབ་འབྱོར་གཟུགས་ཡོངས་སུ་དག་པའི་ཕྱིར་ཤེར་ཕྱིན་ཡོངས་སུ་
དག་པའོ། །ཞེས་པ་ནས། རྣམ་མཁྱེན་གྱི་བར་དུ་ཡོངས་སུ་དག་པའི་ཕྱིར་ཤེར་
ཕྱིན་ཡོངས་སུ་དག་པའོ། །ཞེས་གསུངས། དེའི་དོན་བཤད་པ་ལ། རྣམ་དག་
དང་། ཞེས་དང༌། སྟོང་བ་དང་མི་སྟོང་བ་དང་བྲལ་བའི་ཕྱིར་རྣམ་པར་དག་པ་
དང༌། ཞེས་གསུངས། བཞི་བ་དེ་སྟོན་པ་ལ། རབ་འབྱོར་གྱིས་གསོལ་བ། བཅོམ་
ལྡན་འདས་ཇི་ལྟར་ན་གཟུགས་ཡོངས་སུ་དག་པའི་སླད་དུ་ཤེར་ཕྱིན་ཡོངས་སུ་་་་
དག་པ་ལགས། རྣམ་མཁྱེན་གྱི་བར་གྱི་སྐྱེ་བ་མེད་པ་དང་འགག་པ་མེད་པ་དང་
ཀུན་ནས་ཉོན་མོངས་པ་མེད་པ་དང་རྣམ་པར་བྱང་བ་མེད་པ་ནི་རྣམ་མཁྱེན་གྱི་་་
ཡོངས་སུ་དག་པའོ། །ཞེས་གསུངས། དེའི་དོན་བཤད་པ་ལ། མ་སྐྱེས་མ་འགག་
ལ་སོགས་དང༌། །ཞེས་དང༌། བདག་དང་བདག་མེད་པའི་ངོ་བོ་ཉིད་མ་ཡིན་
པས་མ་སྐྱེས་པ་དང་མ་འགག་པ་དང་ཀུན་ནས་ཉོན་མོངས་པ་མ་ཡིན་པ་དང་་་་
རྣམ་པར་བྱང་བ་མ་ཡིན་པ་ཞེས་བྱ་བ་ལ་སོགས་པ་ནི་སྡུག་བསྔལ་གྱི་བདེན་པའི་་
རྣམ་པར་དག་པ་ཡིན་ནོ། །ཞེས་གསུངས།
གཉིས་པ་ལ། རྒྱུ་ཀུན་འབྱུང་རབ་སྐྱེ་རྐྱེན་གྱི་རྣམ་པ་བཞི་ལས། དང་བོ་དེ་
སྟོན་པ་ལ། རབ་འབྱོར་གཞན་ཡང་ནམ་མཁའ་ཡོངས་སུ་དག་པའི་ཕྱིར་ཤེས་
ཕྱིན་ཡོངས་སུ་དག་པའོ། །ཞེས་པ་ནས། རྣམ་མཁྱེན་གྱི་བར་ནམ་མཁའ་ལྟར་སྐྱེ་
བ་མེད་པ་དང་འགག་པ་མེད་པ་དང་ཀུན་ནས་ཉོན་མོངས་པ་མེད་པ་དང་རྣམ་་་
པར་བྱང་བ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་གསུངས། དེའི་
དོན་བཤད་པ་ལ། མཁའ་འདྲ། ཞེས་དང་། རྒྱུ་དང་རྒྱུ་མ་ཡིན་པ་གསོག་ཉིད་ཀྱི་
ཕྱིར་ནམ་མཁའ་དང་འདྲ་བ་དང་ ། ཞེས་གསུངས། གཉིས་པ་སྟོན་པ་ལ། རབ་
འབྱོར་གཞན་ཡང་ནམ་མཁའ་གོས་པ་མེད་པའི་ཕྱིར་ཤེས་ཕྱིན་ཡོངས་སུ་དག་་་་་
པའོ། །ཞེས་པ་ནས། རྣམ་མཁྱེན་གྱི་བར་དུ་གོས་པ་མེད་པའི་ཕྱིར་ཤེར་ཕྱིན་



• 650 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡོངས་སུ་དག་པའོ། ཞེས་གསུངས། དེའི་དོན་བཤད་པ་ལ། ཆགས་པ་སྤངས་པ་
དང་། ཞེས་དང༌། ཀུན་འབྱུང་བ་དང་ཀུན་འབྱུང་བ་མེད་པ་དང་མི་ལྡན་པའི་
ཕྱིར། ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་སྤངས་པ་དང་།
ཞེས་གསུངས། གསུམ་པ་སྟོན་པ་ལ། རབ་འབྱོར་གཞན་ཡང་ནམ་མཁའ་བཟུང་
དུ་མེད་པའི་ཕྱིར། ཞེས་པ་ནས། རྣམ་མཁྱེན་གྱི་བར་དུ་བཟུང་དུ་མེད་པའི་ཕྱིར་
ཤེར་ཕྱིན་ཡོངས་སུ་དག་པའོ། །ཞེས་གསུངས། དེའི་དོན་བཤད་པ་ལ། ཡོངས་
སུ་འཛིན་ལས་གྲོལ་བ་དང་། ཞེས་དང་། རབ་ཏུ་སྐྱེ་བ་དང་རབ་ཏུ་མ་སྐྱེ་བ་དང་
མ་འབྲེལ་བས་ཡོངས་སུ་འཛིན་པ་ལས་གྲོལ་བ་དང༌། ཞེས་གསུངས། བཞི་བ་
སྟོན་པ་ལ། རབ་འབྱོར་གཞན་ཡང་ནམ་མཁའ་ལ་ཐ་སྙད་མེད་པའི་ཕྱིར། ནམ་
མཁའ་ལྟར་གཟུགས་ནས་རྣམ་མཁྱེན་གྱི་བར་ལ་ཐ་སྙད་མེད་པའི་ཕྱིར་ཤེར་ཕྱིན་་
ཡོངས་སུ་དག་པའོ། །ཞེས་གསུངས། དེའི་དོན་བཤད་པ་ལ། ངོ་བོ་ཉིད་ཀྱིས་
བརྗོད་མེད་དང༌། །ཞེས་དང༌། རྐྱེན་དང་རྐྱེན་མ་ཡིན་པ་ལས་རྣམ་པར་གྲོལ་
བའི་ཕྱིར། རང་གི་ངོ་བོས་བརྗོད་དུ་མེད་པ་ཞེས་བྱ་བ་ནི་ཀུན་འབྱུང་བའི་
བདེན་པའི་རྣམ་པ་ཡིན་ནོ། །ཞེས་གསུངས། །
གསུམ་པ་ལ། འགོག་པ་ཞི་བ་གྱ་ནོམ་ངེས་པར་འབྱུང་བའི་རྣམ་པ་བཞིའི་
དང་བོ་སྟོན་པ་ལ། རབ་འབྱོར་གཞན་ཡང་ནམ་མཁའ་བརྗོད་དུ་མེད་པའི་ཕྱིར།
ཞེས་པ་ནས། ནམ་མཁའ་ལྟར་གཟུགས་ནས་རྣམ་མཁྱེན་གྱི་བར་བརྗོད་དུ་མེད་
པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་གསུངས། དེའི་དོན་བཤད་པ་ལ།
གང་ཕྱིར་འདི་དོན་བརྗོད་པ་ཡིས། །གཞན་ལ་སྦྱིན་དུ་མེད་པ་དང༌། །ཞེས་དང༌།
གང་གི་ཕྱིར་འགོག་པ་དང་འགོག་པ་མེད་པ་དང་མ་འབྲེལ་བ་དེའི་ཕྱིར། འགོག་
པའི་བདེན་པའི་དོན་ཚིག་ཏུ་བརྗོད་པས་རྒྱུ། གཞན་ལ་སྦྱིན་དུ་མེད་པ་དང་།
ཞེས་གསུངས། གཉིས་པ་སྟོན་པ་ལ། རབ་འབྱོར་གཞན་ཡང་ནམ་མཁའ་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
·651 .
དམིགས་སུ་མེད་པའི་ཕྱིར། ཞེས་པ་ནས། ནམ་མཁའ་ལྟར་གཟུགས་ནས་རྣམ་
མཁྱེན་གྱི་བར་དམིགས་སུ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་
གསུངས། དེའི་དོན་བཤད་པ་ལ། དམིགས་པ་མེད་པར་བྱེད་པ་དང༌། །ཞེས་
དང་། ཞི་བ་དང་མ་ཞི་བ་མེད་པས་དམིགས་པ་མེད་པར་བྱེད་པ་དང༌། ཞེས་
གསུངས། གསུམ་པ་སྟོན་པ་ལ། རབ་འབྱོར་གཞན་ཡང་ཆོས་ཐམས་ཅད་སྐྱེ་བ་
མེད་པ་དང་འགག་པ་མེད་པ་དང་ཀུན་ནས་ཉོན་མོངས་པ་མེད་པ་དང་རྣམ་་་་་་
པར་བྱང་བ་མེད་པའི་ཕྱིར་ཤེར་ཕྱིན། ཞེས་པ་ནས། གཟུགས་ནས་རྣམ་མཁྱེན་
གྱི་བར་དུ་ཤིན་ཏུ་རྣམ་པར་དག་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་
གསུངས། དེའི་དོན་བཤད་པ་ལ། ཤིན་ཏུ་རྣམ་དག །ཅེས་དང་། གྱ་ནོམ་པ་
དང་། གྱ་ནོམ་པ་མ་ཡིན་པ་དང་བྲལ་བའི་ཕྱིར་མཐའ་གཉིས་ལས་འདས་ཤིང་
རྣམ་པར་དག་པ་དང་། ཞེས་གསུངས། བཞི་བ་སྟོན་པ་ལ། རབ་འབྱོར་གྱིས་
གསོལ་བ། བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་ལ་ལ་ཞིག་གི་ཤེར་
ཕྱིན་འདི་འཛིན་པ་དང༌། ཞེས་སོགས་དང༌། བཅོམ་ལྡན་འདས་དེ་ལ་ནི་མིག་གི་
ནད་འབྱུང་བར་མི་འགྱུར་རོ། །རྣ་བའི་ནད་དང༌། སྣའི་ནད་དང༌། ལྕེའི་ནད་
དང༌། ལུས་ཀྱི་ནད་དང་། ཡིད་ཀྱི་ནད་འབྱུང་བར་མི་འགྱུར་རོ། །ཞེས་པ་ནས།
རབ་འབྱོར་དེ་ཅིའི་ཕྱིར་ཞེ་ན། འདི་ལྟར་ཤེར་ཕྱིན་འདི་ནི་རིན་པོ་ཆེན་པོ་ཡིན་
པའི་ཕྱིར་རོ། །ཞེས་གསུངས། དེའི་དོན་བཤད་པ་ལ། ནད་མི་འབྱུང༌། ཞེས་
དང༌། ངེས་པར་འབྱུང་བ་དང་ངེས་པར་འབྱུང་བ་མེད་པ་ཡང་མེད་པའི་ཕྱིར་
ནད་ཐམས་ཅད་མི་སྐྱེ་བ་ཞེས་བྱ་བ་ནི་འགོག་པའི་བདེན་པའི་རྣམ་པ་ཡིན་ནོ། །
ཞེས་གསུངས། །
བཞི་བ་ལ། ལམ་རིགས་པ་སྒྲུབ་པ་ངེས་འབྱིན་བཞིའི་དང་བོ་དེ་སྟོན་པ་ལ།
རབ་འབྱོར་དེ་ལ་ཤེར་ཕྱིན་རིན་པོ་ཆེ་ལ་བརྟེན་པར་གྱུར་ན་དམྱལ་བ་ལས་་་་་་་་



，652 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཡོངས་སུ་གྲོལ་བར་འགྱུར་རོ། །ཞེས་པ་ནས། དེ་བས་ན་ཤེར་ཕྱིན་འདི་ནི་ཕ་
རོལ་ཏུ་ཕྱིན་པ་རིན་པོ་ཆེ་ཞེས་བརྗོད་དོ། །ཞེས་གསུངས། དེའི་དོན་བཤད་པ་ལ།
ངན་སོང་ཆད་དང༌། ཞེས་དང་། ལམ་དང་ལམ་མ་ཡིན་པ་དང་བྲལ་བའི་ཕྱིར་
ངན་སོང་ཆད་པ་དང་། ཞེས་གསུངས། གཉིས་པ་སྟོན་པ་ལ། རབ་འབྱོར་ཕར་
ཕྱིན་རིན་པོ་ཆེ་དེ་ལ་ཆོས་གང་ཡང་སྐྱེས་པའམ་འགག་པའམ་ཀུན་ནས་ན་མོངས་
པའམ་རྣམ་པར་བྱང་བའམ་ཡོངས་སུ་བཟུང་བའམ་དོར་བ་མེད་དོ། །ཞེས་པ་
ནས། རབ་འབྱོར་རྣམ་གྲངས་དེས་ན་འདི་ལྟ་སྟེ་ཤེར་ཕྱིན་འདི་ནི་ཕར་ཕྱིན་རིན་
པོ་ཆེའོ། །ཞེས་གསུངས། དེའི་དོན་བཤད་པ་ལ། འབྲས་བུ་ནི། །མངོན་དུ་བྱ་ལ་
མི་རྟོག་ཉིད། །ཅེས་དང་། རིགས་པ་དང་རིགས་པ་མ་ཡིན་པ་དང་མ་འདྲེས་
པའི་ཕྱིར་འབྲས་བུ་མངོན་སུམ་དུ་བྱ་བའི་དོན་གྱིས་ཐབས་ལ་རྣམ་པར་མི་རྟོག་་་་
པ་ཉིད་དང་། ཞེས་གསུངས། གསུམ་པ་སྟོན་པ་ལ། རབ་འབྱོར་ཕར་ཕྱིན་རིན་
པོ་ཆེ་ལ་ཆོས་གང་གིས་ཀྱང་གོས་པ་མེད་དེ། དེ་ཅིའི་ཕྱིར་ཞེ་ན། དེ་ནི་འདི་ལྟར་
གང་དག་གིས་གོས་པར་གྱུར་པའི་ཆོས་དེ་དག་ནི་དམིགས་སུ་མེད་པའི་ཕྱིར་ཏེ།
རབ་འབྱོར་དེའི་ཕྱིར་ན་ཕར་ཕྱིན་རིན་པོ་ཆེ་འདི་ནི་གོས་པ་མེད་པའོ། །ཞེས་
གསུངས། དེའི་དོན་བཤད་པ་ལ། མཚན་མ་དག་དང་མ་འབྲེལ་དང་། །ཞེས་
དང༌། སྒྲུབ་པ་དང་སྒྲུབ་པ་མ་ཡིན་པ་ལས་རྣམ་པར་གྲོལ་བ་ཉིད་ཀྱིས་ཆོས་
ཐམས་ཅད་ཀྱི་མཚན་མ་དག་དང་མ་འབྲེལ་བ་དང༌། ཞེས་གསུངས། བཞི་བ་དེ་
སྟོན་པ་ལ། རབ་འབྱོར་གལ་ཏེ་བྱང་ཆེན་དེ་ལྟར་རྣམ་པར་མི་ཤེས་ཏེ། དེ་ལྟར་
རྣམ་པར་རྟོག་པར་མི་བྱེད་ཅིང་དེ་ལྟར་མི་དམིགས་ཏེ། དེ་ལྟར་འཕྲོ་བར་ཡང་
མི་བྱེད་ན་ཤེར་ཕྱིན་ལ་སྤྱོད་ཤེར་ཕྱིན་སྒོམ་པའོ། །ཞེས་པ་ནས། རྣམ་མཁྱེན་ཉིད་
ཀྱང་རྗེས་སུ་ཐོབ་པར་འགྱུར་རོ། །ཞེས་གསུངས། དེའི་དོན་བཤད་པ་ལ།
དངོས་དང་མིང་དང་གཉིས་པོ་ལ། །ཤེས་པ་སྐྱེ་བ་མེད་པ་ནི། །ཞེས་དང་། ངེས་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
· 653 .
པར་འབྱིན་པ་དང་ངེས་པར་འབྱིན་པ་མ་ཡིན་པ་མེད་པ་ཉིད་ཀྱིས་བརྗོད་པར་་་་
བྱ་བ་དང་རྗོད་པར་བྱེད་པའི་ངོ་བོའི་མཚན་ཉིད་ཤེས་བྱ་དང་སྒྲ་གཉིས་ལ་ཤེས་་་
པ་སྐྱེ་བ་མེད་པ་ཞེས་བྱ་བ་ནི་ལམ་གྱི་བདེན་པ་ཡིན་ཏེ། ཞེས་གསུངས་སོ། ། ན་
དྲི་བ། སྐབས་འདིར་མི་སྟོན་རྒྱུའི་སྒོམ་ལམ་གང༌། །
ལན། སྐབས་འདིར་མི་སྟོན་རྒྱུའི་སྒོམ་ལམ་ནི། ཐེག་དམན་རྟོགས་རིགས་
སུ་གནས་པའི་ཐེག་ཆེན་སྒོམ་ལམ་མམ་བྱང་ཆུབ་སེམས་དཔས་ཤེས་མཐོང་གིས་་
བལྟས་ནས་འདའ་བར་བྱེད་པའི་སྒོམ་ལམ་དེ་ཡིན། ཁ་ཅིག་ན་རེ། སྐབས་
འདིར་མི་སྟོན་རྒྱུའི་སྒོམ་ལམ་ལ། མི་རྟག་སོགས་བཅུ་དྲུག་མངོན་སུམ་རྟོགས་པ་
གོམས་པ་ལྷུར་ལེན་བྱེད་པའི་བྱང་སེམས་སྒོམ་ལམ་འཇོག་སྟེ། རྣམ་བཤད་ལས།
མི་རྟག་སོགས་བཅུ་དྲུག་མངོན་སུམ་གྱིས་གསར་དུ་རྟོགས་ཟིན་པ་དེ་ཉིད་གོམས་་
པ་ལྷུར་ལེན་གྱི་སྒོ་ནས་གོམས་པར་བྱེད་པའི་བྱང་ཆུབ་སེམས་དཔའི་རྒྱུད་ཀྱི་སྒོམ་
པའི་ལམ་ནི་སྐབས་འདིར་མ་བསྟན་ནོ། །ཞེས་དང༌། དེ་དང་མཐུན་པར་མཁས་
པ་དུ་མས་བཤད་པ་དང་སྒོ་མང་ཡིག་ཆ་རྙིང་བ་དང་སེ་རའི་སྤྱི་དོན་སོགས་སུ་་་་
ཡང་དེ་འདྲའི་སྒོམ་ལམ་ལ་ཡོད་མེད་གཉིས་འཇོག་པར་བཤད་པའི་ཕྱིར་ན་མ་་་་
ཁྱབ་སྟེ། རྣམ་བཤད་ཀྱི་དགོངས་པ་ནི། དེ་འདྲའི་གོམས་པ་ལྷུར་ལེན་གྱིས་སྒོམ་
པའི་བྱང་སེམས་སྒོམ་ལམ་སྐབས་འདིར་མི་སྟོན་པའི་དོན་ཡིན་ཀྱང་དེ་མི་སྟོན་་་་
རྒྱུའི་སྒོམ་ལམ་མ་ཡིན་ཏེ། དེ་མེད་པ་ཡིན་པས་སྐབས་འདིར་མི་སྟོན་རྒྱུའི་སྒོམ་
ལམ་ལ་མི་འཇོག་པར་ཡིག་ཆར་བཤད་པའི་ཕྱིར། ད་
ཡང་ཁ་ཅིག་གིས། སྐབས་འདིར་མི་སྟོན་རྒྱུའི་སྒོམ་ལམ་ཡིན་ན། ཐེག་
དམན་རྟོགས་རིགས་སུ་གྱུར་པའི་ཐེག་ཆེན་སྒོམ་ལམ་ཡིན་དགོས་པར་ཐལ།
ཡིག་ཆར། སྐབས་འདིར་མི་སྟོན་རྒྱུའི་སྒོམ་ལམ་ཡིན་ན། བྱང་ཆུབ་སེམས་དཔས་
ཤེས་མཐོང་གིས་བལྟས་ནས་འདའ་བར་བྱེད་པའི་སྒོམ་ལམ་ཡིན་དགོས། མངོན་



· 654 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དུ་བྱ་བའི་མངོན་རྟོགས་མ་ཡིན་དགོས། ཞེས་གསུངས་པའི་ཕྱིར། འདོད་ན། དེ་
ལ་ཐེག་དམན་སྒོམ་ལམ་མེད་པར་ཐལ། འདོད་པའི་ཕྱིར། འདོད་ན། དེ་ལ་
ཐེག་ཆེན་སྒོམ་ལམ་དང༌། ཐེག་དམན་སྒོམ་ལམ་གཉིས་མེད་པར་ཐལ། འདོད་
པའི་ཕྱིར། འདོད་མི་ནུས་ཏེ། ཡིག་ཆར། འདིའི་མི་སྟོན་རྒྱུའི་སྒོམ་ལམ་ལ་ཐེག་
ཆེན་སྒོམ་ལམ་གཅིག་དང་ཐེག་དམན་གྱི་སྒོམ་ལམ་གཉིས་མེད་པར་ཐལ། ཁྱོད་
ཀྱི་ཐེག་དམན་གྱི་སྒོམ་ལམ་ཁོ་ན་མི་སྟོན་རྒྱུ་ལ་བཤད་པའི་ཕྱིར། འདོད་ན། མི་
འཐད་པར་ཐལ། མི་སྟོན་རྒྱུའི་སྒོམ་ལམ་ལ་མི་རྟག་སོགས་རྟོགས་པའི་ཐེག་ཆེན་
གྱི་སྒོམ་ལམ་གཅིག་ཀྱང་ཡོད། དེ་ལ་མི་རྟག་སོགས་རྟོགས་པའི་ཉན་རང་གཉིས་
ཀྱི་སྒོམ་ལམ་གཅིག་ཀྱང་ཡོད་པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ།
མི་སྟོན་རྒྱུའི་སྒོམ་ལམ་དང༌། སྐབས་འདིར་མི་སྟོན་རྒྱུའི་སྒོམ་ལམ་གཉིས་ལ་ཁྱད་
ཡོད་པ་ཡིག་ཆར་གསལ་བའི་ཕྱིར། དེར་ཐལ། སྐབས་འདིར་མི་སྟོན་རྒྱུའི་སྒོམ་
ལམ་ཞེས་པ་ནི། མཐོང་ལམ་རྒྱས་བཤད་ཀྱི་གཞུང༌། གཟུགས་རྟག་མ་ཡིན་མི་
རྟག་མིན། །ཞེས་སོགས་ཀྱི་གཞུང་རྫོགས་ནས། དེ་ལྟར་འདི་དང་ཡང་འདི་དང༌།།
ཞེས་སོགས་ཀྱི་གཞུང་གི་གོང་གི་བར་སྐབས་འདིར་མ་བསྟན་པ་ལ་བྱེད་ཅིང་།
དེ་ཡང་དེ་ཙམ་མ་ཡིན་པར་དེའི་སྟེང་དུ་བྱང་ཆུབ་སེམས་དཔས་ཤེས་མཐོང་གིས་
བལྟས་ནས་འདའ་བར་བྱ་སབའི་དོན་ཡིན་པ་དང་། མངོན་དུ་བྱ་བའི་མངོན་
རྟོགས་མ་ཡིན་པ་རྣམས་ལ་དགོངས་པ་དང་། དེ་ཡང་འགྲེལ་བ་དོན་གསལ་གྱི་
སྐབས་འདིར་ཉན་ཐོས་ཀྱི་ལམ་ནི། བྱང་ཆུབ་སེམས་དཔའི་ཡོངས་སུ་ཤེས་པར་
བྱ་བ་ཡིན་གྱི། མངོན་དུ་བྱ་བ་ནི་མ་ཡིན་པས་སྒོམ་པའི་ལམ་ནི་མ་བསྟན་ནོ། །
ཞེས་འགྲེལ་བ་འདིར་མི་སྟོན་པའི་རྒྱུ་མཚན་བརྗོད་པའི་སྒོམ་ལམ་ཡང་ཡིན་
དགོས་ཏེ། དོན་དེ་ལྟར་པཎ་ཆེན་གྱི་མཐའ་དཔྱོད་སོགས་སུ་ཡང་གསུངས།
སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡང་སྔར་གྱི་གཞུང་ཚན་གཉིས་ཀྱི་་



༄༅།།སྐབས་གསུམ་པའི་སྐོར་གྱི་དྲི་བ་དྲིས་ལན།
• 655
བར་སྐབས་འདིར་དངོས་སུ་མ་བསྟན་པ་སོགས་སྔར་དང་འདྲ་སྟེ། སྐབས་
འདིར་མི་སྟོན་རྒྱུའི་སྒོམ་ལམ་དང༌། སྐབས་འདིར་དངོས་སུ་མི་སྟོན་རྒྱུའི་སྒོམ་
ལམ། ཐེག་དམན་རྟོགས་རིགས་སུ་གནས་པའི་ཐེག་ཆེན་སྒོམ་ལམ། འདའ་བྱ་
ཐེག་ཆེན་སྒོམ་ལམ་རྣམས་དོན་གཅིག་ཏུ་འདོད་ན་ཡིག་ཆའི་དགོངས་པར་་་་་
འགྲོའོ། །སྤྱིར་མི་སྟོན་རྒྱུའི་སྒོམ་ལམ་ནི། འགྲེལ་ཆེན་སོགས་འགྲེལ་བ་གཞན་
ནས་མི་སྟོན་པའི་རྒྱུ་མཚན་འཇོག་པའི་སྒོམ་ལམ། དེ་དེ་ལ་སྔར་གྱི་དའ་བྱའི་
སྒོམ་ལམ་ལ་བྱང་སེམས་ཀྱིས་མངོན་དུ་བྱ་པ་མ་ཡིན་བ་སོགས་ཀྱི་རྒྱུ་མཚན་དང་་་
ཉན་རང་གི་སྒོམ་ལམ་ལ་གོ་སླ་བའི་ཕྱིར་མ་བསྟན་པ་སྟེ། དེ་ལྟར་མི་སྟོན་པའི་རྒྱུ་
མཚན་བརྗོད་པའི་སྒོམ་ལམ་དེ། གཉིས་ཡོད་པ་གསེར་ཕྲེང་དང་ཡིག་ཆར་ཤིན་
ཏུ་གསལ་ལོ། །
སྨྲས་པ། །
རྒྱ་བོད་གཞུང་ལུགས་མཐའ་དག་གོང་བསྒྲིགས་ཏེ། ། ན་
སྣ་མང་གཞུང་བརྒྱའི་དཀའ་གནད་གྲོལ་དཀའ་ཡང༌། ། ད་
འཇམ་མགོན་བསྟན་ལ་མཇལ་བའི་ལག་རྗེས་སུ། །
མཁྱེན་གསུམ་ཆོས་ཀྱི་དྲིས་ལན་འདི་བྱས་སོ། །



• 656 •
སྐབས་བཞི་བའི་སྐོར་གྱི་དྲི་བ་དྲིས་ལན།
སྨྲ་བ་ཟླ་མེད་འདྲེན་མཆོག་ཟས་གཙང་སྲས། །
ཟབ་རྒྱས་བཀའ་བབས་བྱམས་པ་འཇམ་དབྱངས་གཉིས། ། :
ཤིང་རྟ་ཆེན་པོ་ཀླུ་སྒྲུབ་ཡབ་སྲས་སོགས། །
རྩེ་གཅིག་གུས་པས་ཡིད་ཀྱི་མཁའ་རུ་བསུ། །
དྲི་བ། སྐབས་དང་བོ་གསུམ་དུ་མཁྱེན་གསུམ་གྱི་རྣམ་པ་རྒྱས་པར་
བཤད་པ་དང༌། བཞི་བར་དེ་རྒྱས་པར་བཤད་པ་གཉིས་ཟློས་སྐྱོན་མེད་
ཚུལ་དང༌། མཁྱེན་གསུམ་བསྡུས་སྒོམ་གྱི་དོན་སོགས་གང་། །
ལན། འགྲེལ་བར། ཐམས་ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི་
དབང་དུ་བྱ་བའི་ཕྱིར་ཡང་རྣམ་པ་ཐམས་ཅད་དང་ལམ་དང་གཞི་ཤེས་པ་བསྡུས་
པའི་སྒོ་ནས་ཐམས་ཅད་མཁྱེན་པ་ཉིད་གསུམ་སྒོམ་པར་བྱེད་པས་རྣམ་པ་ཀུན་་་་
མངོན་པར་རྫོགས་པར་རྟོགས་པ། ཞེས་བྱུང་བས། མཚམས་སྦྱོར་གྱི་གཞུང་
འདིས་སྐབས་དང་བོ་གསུམ་དང་སྐབས་བཞི་བ་འདིར་མཁྱེན་གསུམ་བཤད་པ་་་་
ལ་ཟློས་སྐྱོན་ཡོད་དམ་སྙམ་པའི་དོགས་པ་ཁོངས་ནས་བསུས་ཏེ། སྐབས་དེ་དག་
ཏུ་མཁྱེན་གསུམ་ཡུལ་དང་ངོ་བོ་དང་བྱེད་ལས་ཀྱི་སྒོ་ནས་སྟོན་ཚུལ་དང་དགོས་་་་
པ་མི་འདྲ་བ་གསུམ་རེ་ཡོད་པས་ཟློས་སྐྱོན་མེད་པའི་ལན་བཏབ་པའི་སྒོ་ནས་་་་་་
མཚམས་སྦྱར་བ་ཡིན་ལ། ཟློས་སྐྱོན་མེད་ཚུལ་ནི། སྐབས་དང་བོ་གསུམ་དུ་
འདིའི་མཇུག་ཐོགས་སུ་འདི་སྒོམ་ཞེས་གོ་རིམ་མཐར་ཆགས་སུ་མ་གསུངས་པར།
མཁྱེན་གསུམ་གྱི་རྣམ་པ་ཐོར་བུ་ཐོར་བུར་གསུངས་ལ། དེ་ཙམ་གྱིས་ལས་དང་བོ་
རྣམས་ཀྱིས་གོ་རིམ་མཐར་ཆགས་སུ་བསྡུས་ནས་ཉམས་སུ་ལེན་ཚུལ་ཤེས་མི་ནུས་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། །
657.
པས་སོ་སོར་ཐོས་བསམ་གྱི་ཡོངས་སུ་ཤེས་པ་ནི། འདིར་དབང་དུ་བྱ་བའི་ཕྱིར་
ཡང་གོ་རིམ་མ་ཐར་ཆགས་སུ་རྣམ་པ་མ་ལུས་པ་སྦྱོར་བའི་ཡུལ་དུ་བསྡུས་ནས་་་་་
བསྟན་པས་རྣམ་པའི་སྒོ་ནས་ཟློས་སྐྱོན་མེད་ཅེས་པའི་དབྲི་སྣོན་བྱེད་ལུགས་་་་
གཅིག་དང༌། །
ཡང་སྐབས་དང་པོ་གསུམ་དུ་བསྒོམ་བྱའི་ཡུལ་གྱི་ལྡོག་ཆས་བསྟན་ལ།
འདིར་སྒོམ་བྱེད་ཀྱི་སྦྱོར་བའི་ལྡོག་ཆ་ནས་བསྟན་པས་ངོ་བོའི་སྒོ་ནས་ཟློས་སྤོང་
གི་འབྲི་སྣོན་བྱེད་ལུགས་དང་། ཡང་སྐབས་དང་བོ་གསུམ་དུ་རྣམ་མཁྱེན་གྱིས་
ཆོས་ཐམས་ཅད་མངོན་སུམ་དུ་རྟོགས་པ་དང་མི་མཐུན་ཕྱོགས་མ་ལུས་པ་དང་་་་
བྲལ་བ་དང་། ལམ་ཤེས་སྲིད་ཞིའི་མཐའ་གཉིས་དང་བྲལ་བ་དང༌། གཞི་ཤེས་
ཀྱིས་གང་ཟག་གི་བདག་མེད་མངོན་སུམ་དུ་རྟོགས་པ་དང་། འབྲས་ཡུམ་ལ་ཉེ་
རིང་སོགས་བཤད་པས་རང་གི་མི་མཐུན་ཕྱོགས་དང་བྲལ་ཚུལ་གྱི་སྒོ་ནས་རིམ་་་་
བཞིན་སྟོན་ལ། འདིར་མི་མཐུན་ཕྱོགས་དེ་དག་སྤོང་ཚུལ་དང༌། གཉེན་པོའི་
ལྡོག་ཆ་ནས་བསྟན་པས་བྱེད་ལས་ཀྱི་བཤད་ཚུལ་དང་དགོས་པ་མི་འདྲ་བས་ཟློས་
སྐྱོན་མེད་པའི་དབྲི་སྣོན་བྱེད་ལུགས་གཅིག་དང་གསུམ་ཡོད་དོ། །རྔོག་ལོ་ཙཱ་བ་
ཆེན་པོ་བློ་ལྡན་ཤེས་རབ་ཀྱིས། མཚམས་སྦྱོར་གྱི་གཞུང་འདི་ཐོས་བསམ་ཙམ་
དང་སྒོམ་པ་ཙམ་སྟོན་པའི་གཞུང་ལ་སོ་སོར་སྦྱར་ནས་གཞུང་ཚིག་སྔ་མ་ལ་ཤེས་་་
པ་ནི་ཞེས་དང་། ཕྱི་མ་ལ་སྒོམ་པར་བྱེད་པས་ཞེས་ཤེས་པ་དང་སྒོམ་པའི་སྒྲ་ལས་
མ་བྱུང་བའི་ཕྱིར ། དང་བོ་གསུམ་གྱི་དེ་ཐོས་བསམ་གྱི་ཆེད་ཙམ་དང་བཞི་བའི་
དེ་བསྒོམ་པ་ཙམ་གྱི་ཕྱིར་ཡིན་པས་མི་ཟློས་ཟེར། དེ་མི་འཐད་པར། རྣམ་བཤད་
ལས། ཐོས་བསམ་དང་ཉམས་ལེན་གྱི་གཞུང་སོ་སོར་གཅོད་པ་རྣམ་པ་ཐམས་
ཅད་དུ་མི་རིགས་སོ། །ཞེས་དང་། ཡིག་ཆར་ཡང་། གཞུང་གང་གིས་ཐོས་བསམ་
བྱེད་ཚུལ་བསྟན་པ་དེ་ཉིད་ཀྱིས་བསྒོམ་པར་བྱ་ཚུལ་བསྟན་དགོས་པར་དགོངས་་་



• 658. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འགྲེལ་དང་མདོ་སྡེ་རྒྱན་སོགས་དྲངས་ནས་བསྒྲུབ་པ་ལྟར་རོ། །
མཁྱེན་གསུམ་བསྡུས་སྒོམ་གྱི་དོན་ནི་ཡིག་ཆར། དེ་སེམས་ལ་དབང་ཐོབ་
པའི་སྒོམ་ཚུལ་ཇི་ལྟ་བུ་དག་ཡོད་ཅེ་ན། སྒོམ་ཚུལ་དུ་མ་ཡོད་ཀྱང་། མཁྱེན་
གསུམ་གྱི་རྣམ་པ་མ་ལུས་པའམ་ཀུན་བྱང་སེམས་ཀྱིས་ཐུན་གཅིག་ལ་སྦྱོར་བའི་་་་
ཡུལ་དུ་བསྡུས་ནས་སྒོམ་པར་བྱེད་པ་ཡིན། ཞེས་གསུངས་པ་ལྟར། མཁྱེན་གསུམ་
གྱི་རྣམ་པ་བརྒྱ་དོན་གསུམ་དཀྱུས་ཐོག་གཅིག་ལ་གོ་རིམ་མཐར་ཆགས་སུ་སྒོམ་་་་
པར་བྱེད་པའི་སེམས་དཔའི་ཡེ་ཤེས་དེ་འཇོག་དགོས་སམ་སྙམ་མོ། །མཁྱེན་
གསུམ་བསྡུས་སྒོམ་གྱི་དོན་ལ་སྔ་རབས་པ་ཁ་ཅིག རྣམ་པ་ཐམས་ཅད་སྟོང་བ་
ཉིད་དུ་བསྡུས་ནས་སྒོམ་པར་འདོད་པ་དང༌། ཚན་པ་གཉིས་བྱས་ཏེ་སྒོམ་པར་
འདོད་པ་དང༌། དེར་མ་ཟད་བྱ་བརྒྱ་འུར་རྡོ་གཅིག་གིས་འདེད་པ་ལྟར། ཕྱག་རྒྱ་
ཆེན་པོ་གཅིག་བུ་བསྡོམ་པས་ཆོག་གི་ལམ་གྱི་གྲངས་ངེས་སོགས་མང་བོ་བྱེད་
པ་ནི་མཚན་ཉིད་པས་གཞན་གྲངས་འདྲེན་སོགས་མ་ངེས་པ་ཨར་ར་གཏོགས་་་་་
ཆེད་ཙམ་ཡིན་ཟེར་རོ། །དེ་མི་འཐད་དེ། སྟོང་ཉིད་སྒོམ་པ་མི་རྟག་སོགས་སྒོམ་
པ་མ་ཡིན་པས། འདིར་ནི་མི་རྟག་པ་སོགས་སྒོམ་ཚུལ་མ་གསུངས་པར་འགྱུར་ལ་
སྐབས་གཞན་དུའང་མ་གསུངས་པས་དེ་དག་སྒོམ་ཚུལ་མི་ཤེས་པར་འགྱུར་བ་་་་་
དང༌། གཅིག་སྒོམ་པས་ཆོག་ན་སངས་རྒྱས་ཀྱིས་དོན་སླ་བ་གཅིག་པོ་དེ་གདུལ་
བྱ་ལ་སྟོན་དགོས་པ་ལ་མ་བསྟན་པར་ལམ་གྱི་གྲངས་ངེས་སོགས་གསུངས་པའི་་་་
ཕྱིར་དང་། རྗེ་རིན་པོ་ཆེ་ནས་ཀྱང་རྗེ་བཙུན་འཇམ་དབྱངས་ལ་ཞུས་པའི་ཚེ་
ལམ་གྱི་ངོ་བོ་ངེས་པ་གྲངས་ངེས་པ་གོ་རིམ་ངེས་པ་སོགས་ཤིན་ཏུ་གལ་ཆེ་བར་་་་་
གསུངས་པ་དང་། གྲངས་ངེས་མེད་ན་གལ་ཆེ་བ་དག་ལུས་ནས་ཆུང་ངུ་རེ་ཙམ་
གྱི་སྟེང་དུ་མགོ་འཁོར་བར་འགྱུར་བ་དང་། གོ་རིམ་མ་ངེས་ན་མགོ་མཇུག་
དཀྲུགས་ནས་གང་ཟབ་ཟབ་དེ་ཁ་མཁོ་ལ་ཐུག་ནས་སྔོན་ལ་བླངས་ཏེ་བསྒོམ་པས་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
1
· 659 •
རྟོགས་པ་བོགས་གང་ཡང་ཐོན་རྒྱུ་མེད་དེ། དཔེར་ན་སྐས་ཚིགས་འོག་མ་ལ་མ་
སྤོས་པར་གོང་མར་ཅེར་བལྟས་བྱས་བསྡད་པས་ཁང་ཐོག་དུ་འགྲོ་མི་ནུས་པ་་་་་་
བཞིན་ཡིན་པས་ཕྱིར་རོ། །
རྔོག་ལོ་ཙཱ་བ་ཆེན་པོས། གཞི་ཤེས་ཀྱི་རྣམ་པ་ཉེར་བདུན། ལམ་ཤེས་ཀྱི་
རྣམ་པ་སུམ་ཅུ་སོ་དྲུག རྣམ་མཁྱེན་གྱི་རྣམ་པའི་རྣམ་ཐར་གྱི་སྒོའི་རྣམ་པ་གསུམ།
སྤོང་ལམ་བར་ཆད་མེད་ལམ་བཞི། དེ་བཞིན་ཉིད་ཀྱི་ཤེས་རྣམ་དང་བཅས་དོན་
དམ་པའི་རྣམ་པ་དོན་གཅིག་ལས། སྟོང་བ་དང་བདག་མེད་པ་གཉིས་ལ་གཞི་
ཤེས་ལམ་ཤེས་ཀྱི་རྣམ་པའི་དབྱེ་བས་བཞི་སེམས་དཔར་ཡོད་པ་དང་རྗེས་སུ་་་་་་
མཐུན་པའི་རྣམ་མཁྱེན་གྱི་རྣམ་པའི་རྣམ་པར་ཐར་བའི་སྒོ་སྟོང་བ་ཉིད་ཀྱི་རྣམ་་་་
པ་སྟེ་ལྔ་བོ་རྣམ་པར་ཐར་བའི་སྒོ་སྟོང་བ་ཉིད་ཀྱི་རྣམ་པའོ། །གཞི་ཤེས་ལམ་ཤེས་
ཀྱི་དབྱེ་བས་འགོག་ལམ་གྱི་རྣམ་པ་ཞེ་གཉིས་དང་རྣམ་མཁྱེན་གྱི་རྣམ་པའི་རྣམ་་་
པར་ཐར་བའི་སྒོ་མཚན་མེད་དང་འགོག་ལམ་གྱི་བར་ཆད་མེད་ལམ་གཉིས་ཏེ་ཞེ་
ལྔ་རྣམ་པར་ཐར་བའི་སྒོ་མཚན་མེད་དོ། །རྣམ་པར་ཐར་བའི་སྒོ་སྨོན་མེད་ལ་
བཅོ་བརྒྱད་ཡོད་དེ། སྡུག་ཀུན་ལ་གཞི་ཤེས་ལམ་ཤེས་ཀྱི་རྣམ་པའི་དབྱེ་བས་བཅུ་
དྲུག་གི་སྟེང་དུ་ཀུན་འབྱུང་གི་བར་ཆད་མེད་ལམ་དང་རྣམ་པར་ཐར་བའི་སྒོ་་་་་་
སྨོན་མེད་དོ། །དེ་དག་རྣམ་པར་ཐར་བའི་སྒོ་གསུམ་རང་རང་གི་ཐུན་མོང་མ་
ཡིན་པའི་རྣམ་པ་ཡིན་ལ། རྣམ་པར་ཐར་བའི་སྒོ་སྟོང་བ་ཉིད་དང་སྨོན་མེད་
གཉིས་ཀའི་ཐུན་མོང་བ་སྡུག་བསྔལ་གྱི་བར་ཆད་མེད་ལམ་དང་སྡུག་བདེན་གྱི་ངོ་
བོ་ཉིད་མེད་པའི་རྣམ་པ་གཉིས་དང༌། རྣམ་ཐར་སྒོ་གསུམ་ཀའི་ཐུན་མོང་བ་དེ་
བཞིན་ཉིད་ཀྱི་ཤེས་རྣམ་སྟེ་དོན་གཅིག་པོ་ཀུན་བཏུས་སོགས་དང་ཐུན་མོང་བ་མི་
རྟག་སོགས་བཅུ་དྲུག་ལ་སྦྱར་བའི་རྣམ་ཐར་སྒོ་གསུམ་དུ་བསྡུས་ནས། སྟོང་ཉིད་
ཀྱི་རྣམ་པ་བརྒྱད་བདེན་སྟོང་དུ་སྒོམ་པ་གནས་པ་བཀག་པའི་སྦྱོར་བ་དང་།



• 660 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
མཚན་མེད་ཀྱི་རྣམ་པ་ཞེ་དྲུག་བདེན་སྟོང་དུ་སྒོམ་པ་རྣལ་འབྱོར་བཀག་པའི་སྦྱོར་
བ་ད་ང༌། སྨོན་མེད་ལ། གཞི་ཤེས་ཀྱི་དྲུག་ལ་དམིགས་པ་ཟབ་པའི་སྦྱོར་བ་དང་།
ལམ ཤེས་ཀྱི་བཅུ་གཅིག་ལ་དམིགས་པ་གཏིང་དཔག་དཀའ་བའི་སྦྱོར་བ་དང༌།
རྣམ་མཁྱེན་གྱི་རྣམ་པའི་སྡུག་ཀུན་གྱི་བར་ཆད་མེད་ལམ་དང་དེ་བཞིན་ཉིད་ཀྱི་་་་
རྣམ་པ་གསུམ་གའི་ཆ་གཅིག་ལ་དམིགས་ནས་བདེན་སྟོང་དུ་སྒོམ་པ་ཚད་མེད་ཀྱི་
སྦྱོར་བ་སྟེ། དེ་ལྟར་སྒོམ་ཚུལ་ཀྱང་བསྡུས་སྒོམ་གྱི་དོན་དུ་འདོད་ལ། གཙོ་བོ་ནི།
དོན་གཅིག་གི་ལྷག་མ་ཆོས་ཅན་གྱི་རྣམ་པ་བརྒྱ་དང་གཉིས་བཅས་བརྒྱ་དོན་་་་་་
གསུམ་པོའི་ངོ་བོ་བདེན་སྟོང་དུ་རྟོགས་པ་གནས་པ་བཀག་པའི་སྦྱོར་བ་སྟོང་བ་་་་
ཉིད་ཀྱི་རྣམ་ཐར་དང༌། དེ་དག་གི་རྒྱུའམ་ཡུལ་ཅན་བདེན་སྟོང་དུ་རྟོག་པ་སྦྱོར་
བ་བཀག་པ་ཚད་མེད་དང༌། དེ་དག་གི་འབྲས་བུ་བདེན་སྟོང་སྤྲོས་བྲལ་དུ་
བསྡུས་ནས་སྒོམ་པ་ལ། གཞི་ལམ་རྣམ་གསུམ་གྱི་དབྱེ་བས་རིམ་བཞིན་ཟབ་
དཀའ་ཚད་མེད་ཀྱི་སྦྱོར་བ་གསུམ་ཕྱེ་སྟེ། ཞི་ལྷག་ཟུང་འབྲེལ་གྱི་སྦྱོར་བས་ཐུན་
མོང་མ་ཡིན་པའི་རྣམ་ཐར་སྒོ་གསུམ་དུ་བསྡུས་ནས་སྒོམ་པ་བསྡུས་སྒོམ་གྱི་དོན་་་
དུ་འདོད་ཀྱང་། མི་འཐད་དེ། ཆོས་ཉིད་ཀྱི་རྣམ་པ་དོན་གཅིག་བྱས་པ་དེ་དག་
བདེན་མེད་ཡིན་པའི་ཕྱིར་བསམ་ན་ལྷག་མ་ཆོས་ཅན་གྱི་རྣམ་པ་བརྒྱ་དང་གཉིས་
པོ་ལ་ཡང་དོན་དམ་པའི་རྣམ་པ་ཞེས་བཤད་རིགས་པར་ཐལ་བར་འགྱུར་ཞེས་་་་
ཕར་ཕྱིན་ལམ་བསྒྲིགས་ལས་གསུངས་ལ། མདོ་ལས། ཡུམ་འདི་ནི་མ་མཆིས་པའི་
ཕ་རོལ་ཏུ་ཕྱིན་པའོ་ཞེས་པའི་སྒྲས་ཟིན་ཙམ་ལ་བརྟེན་ནས་མི་རྟག་སོགས་རང་་་་
ལྡོག་མི་འདྲེན་པར་དེའི་སྟེང་གི་ཆོས་ཉིད་འདྲེན་ནོ་ཟེར་ན་ཡང་མི་འཐད་དེ།
དོན་གཅིག་པོ་དེ་དག་གི་རང་ལྡོག་ཇི་སྙེད་ཀྱི་རྣམ་པར་འདོད་དགོས་ཤིང་།
གྲངས་ཕན་གྱི་ཀུན་རྫོབ་ཀྱི་རྣམ་པ་བརྒྱ་དང་གཉིས་དངོས་སུ་ཁྱེད་རང་འདོད་་་་
པས་ཀུན་རྫོབ་པའི་རྣམ་པ་དེ་དག་སྒོམ་མམ་མི་སྒོམ་པ་ཡིན། སྒོམ་ན་སྐབས་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·661 .
འདིར་སྒོམ་ཚུལ་འཆད་ཚེ་འཆད་དགོས་པའི་ཕྱིར། འཆད་ན་ཁྱོད་ཀྱིས་འགྲེལ་
བར་མི་རྟག་པ་ལ་སོགས་པ་ཞེས་པའི་ཚིག་བསྒྱུར་ནས་དེ་དག་བདེན་སྟོང་ཙམ་་་
སྒོམ་པ་བསྡུས་སྒོམ་གྱི་དོན་དུ་གསུངས་པ་དང་ནང་འགལ་བའི་ཕྱིར་རོ། །ཀུན་
རྫོབ་པའི་རྣམ་པ་དེ་དག་མི་སྒོམ་ན། རྩ་བར། གཞི་ཤེས་པ་ཡི་བྱེ་བྲག་རྣམས། །
ཞེས་དང༌། ཉི་སྣང་ལས། དཔེར་ན། རྟག་པར་འཛིན་པ་ལ་མི་རྟག་པ་ལ་སོགས་
པ་བཞིན་ནོ། །ཞེས་དང་། འགྲེལ་བར། རྟག་པ་ལ་སོགས་པར་འཛིན་པ་མི་
མཐུན་པའི་ཕྱོགས་ཀྱི་གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་ལ་སོགས་པ་་་
ཞེས་སོགས། ་ རྟག་འཛིན་གྱི་གཉེན་པོར་མི་རྟག་སོགས་སྒོམ་དགོས་ཞེས་རིམ་
པར་གསུངས་པའི་རྩ་བ་འགྲེལ་བ་ཀུན་དང་འགལ་བའི་ཕྱིར་ཞེས་བཀག་གོ། །
མཁྱེན་གསུམ་གྱི་རྣམ་པ་མ་ལུས་པ་སྒོམ་པའི་ཤེས་རབ་ཀྱིས་ཟིན་པའི་ཆ་་་་་
ནས་བཞག་པའི་སེམས་དཔའི་སྦྱོར་བ་དེ། རྣམ་རྫོགས་སྦྱོར་བའི་མཚན་ཉིད་
ཡིན་པའི་ཕྱིར། ཆ་བཞག་སྨོས་པས་མ་ངེས་པ་དང་དབང་རྟུལ་རྣམ་པ་མ་ལུས་
པ་མི་ཤེས་པའི་རྒྱུད་ཀྱི་དེ་ཡང་སྡུད་ཅིང་། ཟིན་པ་སྨོས་པས་གྲོགས་དང་སྒོམ་
བྱུང་མ་ཡིན་པ་ཡང་སྡུད་དོ། །དབྱེ་ན་བརྒྱ་དང་བདུན་ཅུ་རྩ་གསུམ་ཡོད། །
སྐབས་འདིར་ཁ་ཅིག་ན་རེ། འགྲེལ་བར། ཐམས་ཅད་མཁྱེན་པ་ཉིད་
གསུམ་ཡོངས་སུ་ཤེས་པ་ནི་དབང་དུ་བྱ་བའི་ཕྱིར་ཡང་རྣམ་པ་ཐམས་ཅད་དང་་་་
ལམ་དང་གཞི་ཤེས་པ་བསྡུས་པའི་སྒོ་ནས་ཞེས་པའི་ཡང་སྒྲ་ཡར་སྦྱར་དགོས་ཏེ།
རྟོགས་དཀའི་སྣང་བར། དབང་དུ་བྱ་བའི་ཕྱིར་ཡང་ངོ༌། །ཞེས་གསུངས་པའི་
ཕྱིར་ཟེར། ཡང་ཁ་ཅིག ཡང་སྒྲ་མར་གཅོད་དགོས་ཏེ། རྣམ་བཤད་ལས། སྔར་
རང་རྒྱུད་ལ་བསྒོམ་པར་བྱ་བའི་ཐམས་ཅད་མཁྱེན་པ་ཉིད་གསུམ་རྣམ་པ་སོ་སོར་
ངེས་པའི་སྒོ་ནས་ཡོངས་སུ་ཤེས་པ་ནི་ཡང་སྐབས་འདིར་རྣམ་མཁྱེན་གྱི་རྣམ་པ་་་་
བརྒྱ་དང་བཅུ་བོ་ཐམས་ཅད་དང༌། ཞེས་སོགས་གསུངས་པའི་ཕྱིར། ཡང་ཁ་



662 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅིག སྡོམ་ལས། གཞུང་ལ་སྦྱར་ནས་ཡང་སྒྲ་རྗེས་གཅོད་འཁྲུལ། །ཞེས་
གསུངས་པ་མི་འཐད་པར་ཐལ། ཁྱེད་རྣམས་ཀྱི་བཤད་ཚུལ་འཐད་པའི་ཕྱིར་
ཟེར་ན། ཁོ་ན་རེ། རྟོགས་དཀའི་སྣང་བར་ཡང་སྒྲ་ཡར་བཅད་ཅིང་། གསེར་
ཕྲེང་ལས་ཀྱང་། ཡང་ནི་སྔར་གསུམ་ཐོས་བསམ་གྱིས་ཤེས་པར་བྱས་པ་ཙམ་དུ་
མ་ཟད་པའོ། །ཞེས་པའང་དེ་དང་མཐུན་ལ། རྣམ་བཤད་དུ་ཡང་སྒྲ་མར་བཅད་
ལ་གཉིས་ཀ་མི་རུང་བ་མེད་མོད། སྡོམ་ལས། དེ་ལྟར་གསུངས་པ་ནི་དཔྱད་གཞི་
ཆེ་ཞེས་ཟེར་བས་དཔྱད། །
ཡང་ཁ་ཅིག་ན་རེ། མཁྱེན་གསུམ་བསྡུས་སྒོམ་གྱི་དོན་ཡོད་དེ། མཁྱེན་
གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་སྐྱེ་མེད་གསུམ་དུ་བསྡུས་ནས་སྒོམ་པ་་་་
དེ་ཡིན་པའི་ཕྱིར་ཏེ། གསེར་ཕྲེང་ལས། མཁྱེན་གསུམ་གྱི་འོག་ཏུ་མཁྱེན་གསུམ་
གྱི་རྣམ་པ་ཀུན་མངོན་པར་ཏེ་མངོན་དུ་ཕྱོགས་པ་རྫོགས་པར་ཏེ་ཡང་དག་པར་
རྟོགས་པའི་རྣམ་ཀུན་གསུངས་སོ། ་།རྒྱུ་མཚན་ནི། སྐྱེ་མེད་གསུམ་ཐོས་བསམ་
གྱིས་ཤེས་པའི་མཁྱེན་གསུམ་སྒོམ་པར་བྱེད་དགོས་སོ། །ཞེས་གསུངས་པའི་ཕྱིར་
ཟེར། ཡང་ཁ་ཅིག དེ་མི་འཐད་དེ། རྣམ་པ་བརྒྱ་བདུན་ཅུ་རྩ་གསུམ་ཞི་ལྷག་
ཟུང་འབྲེལ་གྱི་སྦྱོར་བའི་ཉམས་ལེན་དུ་བསྡུས་ནས་སྒོམ་པ་དེ་ཡིན་པའི་ཕྱིར་ཏེ།
རྣམ་བཤད་ལས། དེས་ན་བསྡུས་ནས་སྒོམ་པའི་དོན་ནི། མཚམས་སྦྱར་དུ་འབྱུང་
བ་ལྟར། མཁྱེན་གསུམ་གྱི་རྣམ་པ་ཐམས་ཅད་ཞི་ལྷག་ཟུང་འབྲེལ་གྱི་སྦྱོར་བས་
རྣམ་འབྱོར་བའི་ཉམས་ལེན་དུ་བསྡུ་བའི་དོན་ཡིན་ནོ། །ཞེས་གསུངས་པའི་ཕྱིར་
ཟེར། ཡང་ཁ་ཅིག་དེ་གཉིས་ཀ་མི་འཐད་དེ། རྣམ་པ་བརྒྱ་དང་དོན་གསུམ་རྣམ་
རྫོགས་སྦྱོར་བའི་འཛིན་སྟངས་ཀྱི་ཡུལ་དུ་བསྡུས་ནས་སྒོམ་པ་དེ་ཡིན་པའི་ཕྱིར་ཏེ།
རྟོགས་དཀའི་སྣང་བ་ལས། གང་གི་ཕྱིར་སྒོམ་ན་ཐོས་བསམ་གྱིས་མཁྱེན་གསུམ་
གྱི་རྟོགས་པའི་མཚན་ཉིད་སོགས་ནས། དེའི་དགོས་པ་ཡང་ཡེ་ཤེས་འདི་དག་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 663 .
སྒོམ་པ་ན། འདིའི་མཚན་ཉིད་ནི་འདིའོ། །དབྱེ་ན་འདི་སྙེད་ཅིག་གོ་སྙམ་པ་
སོགས་སུ་སྒོམ་པ་ཡང་མིན་ལ། ལྷ་སྒོམ་པ་ལྟ་བུ་ཡང་མིན་གྱི། རྣམ་འབྱོར་བའི་
ཤེས་པ་ཡེ་ཤེས་དེ་དང་དེའི་འཛིན་སྟངས་ཀྱི་ངོ་བོར་བསྐྱེད་ནས་སྒོམ་པ་ཡིན་ཏེ།
དཔེར་ན་སྙིང་རྗེ་སྒོམ་པ་བཞིན་ནོ། །ཞེས་དང༌། ཡིག་ཆར། མཁྱེན་གསུམ་གྱི་
རྣམ་པ་བརྒྱ་བདུན་བཅུ་རྩ་གསུམ་རྣམ་རྫོགས་སྦྱོར་བའི་འཛིན་སྟངས་ཀྱི་ཡུལ་དུ་་
བསྒོམ་པ་དེ་མཁྱེན་གསུམ་བསྡུས་སྒོམ་གྱི་དོན་ནོ། །ཞེས་དང༌། སྡོམ་ལས་ཀྱང་།
རང་ལུགས་མཁྱེན་གསུམ་རྣམ་ཀུན་རྣམ་རྫོགས་ཀྱི། །འཛིན་སྟངས་ཡུལ་དུ་སྡུད་
པ་བསྡུས་སྒོམ་དོན། །ཞེས་གསུངས་པའི་ཕྱིར་ཟེར། །
ཡང་ལ་ལས། རྣམ་པ་བརྒྱ་བདུན་ཅུ་རྩ་གསུམ་ཞི་ལྷག་ཟུང་འབྲེལ་གྱི་སྦྱོར་
བའི་ཉམས་ལེན་དུ་བསྡུས་ནས་སྒོམ་པ་དང༌། རྣམ་པ་བརྒྱ་དང་དོན་གསུམ་རྣམ་
རྫོགས་སྦྱོར་བའི་འཛིན་སྟངས་ཀྱི་ཡུལ་དུ་བསྡུས་ནས་སྒོམ་པ་གཉིས་ཀ་གང་ཡིན་
ཡང་མཁྱེན་གསུམ་བསྡུས་སྒོམ་དོན་དུ་འདོད་དཀའ་སྟེ། དང་བོ་ལྟར་ན། གང་
ཟག་གི་བདག་མེད་རྟོགས་པའི་སེམས་དཔའི་རྣམ་འབྱོར་ཆོས་ཅན། ཁྱོད་ཀྱིས་
མཁྱེན་གསུམ་གྱི་རྣམ་པ་བརྒྱ་དོན་གསུམ་ཉམས་ལེན་དུ་བསྡུས་ནས་སྒོམ་པར་་་་་
ཐལ། བསྡུས་སྒོམ་སྦྱོར་བ་ཡིན་པའི་ཕྱིར་རོ། །འོ་ན་དེ་ཆོས་ཅན། སྟོང་ཉིད་
རྟོགས་པའི་ཡེ་ཤེས་དེ་ཡང་ཉམས་ལེན་དུ་བསྡུས་ནས་སྒོམ་པར་ཐལ། བསྡུས་
སྒོམ་སྦྱོར་བ་ཡིན་པའི་ཕྱིར། འོ་ན་བྱང་སེམས་ཀྱི་ལམ་ཡིན་ན། ཕན་ཚུན་གཅིག་
གིས་གཅིག་སྒོམ་པའི་ཁྱབ་པར་ཐལ། འདོད་པའི་ཕྱིར། འདོད་ན། མི་རྟག་
སོགས་བཅུ་དྲུག་རྟོགས་པའི་བསམ་གཏན་དང་བོའི་དངོས་གཞིའི་ངོ་བོར་གྱུར་་་་
བའི་སེམས་པའི་ཡེ་ཤེས་དེ་ཆོས་ཅན། སྟོང་ཉིད་རྟོགས་པའི་གཟུགས་མེད་ཀྱི་
དངོས་གཞི་དེ་སྒོམ་པར་ཐལ། རྣམ་རྫོགས་སྦྱོར་བ་ཡིན་ཕྱིན་ཆད། ཕན་ཚུན་
གཅིག་གིས་གཅིག་སྒོམ་པས་ཁྱབ་པའི་ཕྱིར། འདོད་ན། ཡར་སོང་འགོག་པ་སྤེལ་



.664. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཐོད་བརྒལ་ཏིང་ངེ་འཛིན་གྱི་ནང་ཚན་གྱི་བསམ་གཏན་བཞི་བའི་དངོས་་་་་
གཞི་ཆོས་ཅན། ཐོལ་བརྒལ་དེའི་ནང་ཚན་གྱི་བསམ་གཏན་དང་བོ་དང་གཉིས་
པ་དང་གསུམ་པའི་དངོས་གཞི་ལ་སྙོམས་པར་འཇུག་པ་ལས་མ་བརྒལ་བར་ཐལ།
ཁྱོད་དེ་དག་སྒོམ་པའི་བློ་ཡིན་པའི་ཕྱིར། འདོད་ན། ཡར་སོང་འགོག་པ་སྤེལ་
པའི་ནང་ཚན་གཅིག་བརྒལ་གཉིས་བརྒལ་སོགས་འཇོག་མི་རིགས་པར་ཐལ་བ་་་
སོགས་ཀྱིས་གནོད་དོ། །གཉིས་པ་ལྟར་ན། རྣམ་པ་བརྒྱ་དོན་གསུམ་ལ་ཆོས་ཅན་
ཀུན་རྫོབ་པ་དང་། དོན་དམ་གྱི་རིགས་མཐའ་ཡས་པ་ཞིག་ཡོད་ལ། དེ་ཐམས་
ཅད་འཛིན་སྟངས་ཀྱི་ཡུལ་དུ་བསྡུས་ནས་སྒོམ་མཁན་གྱི་རྣམ་རྫོགས་སྦྱོར་བ་་་་་་་
གཅིག་འཇོག་པར་དཀའ་ལ། རྣམ་རྫོགས་སྦྱོར་བ་སྤྱིའི་འཛིན་སྟངས་ཀྱི་ཡུལ་དུ་
བསྡུས་ནས་སྒོམ་པ་ལ་ཟེར་ན་གོ་རྒྱུ་ཆེར་མི་སྣང་ངོ༌། །འོན་ཀྱང་བློ་དེ་སྒོམ་པ་ལ་
རང་དབང་ཐོབ་པའི་སེམས་དཔའི་ཡེ་ཤེས་དེ་དག་ཤིན་ཏུ་གོམས་པའི་སྟོངས་་་་་
ཀྱིས་ངེད་ཅག་ལྟ་བུའི་སོ་སོ་སྐྱེ་བོའི་བློ་དང་དམིགས་རྣམ་རྒྱ་ཆེ་ཆུང་མཐའ་ཡས་་་
པ་ཞིག་ཡོད་ཀྱང་། བདེན་གཉིས་ངོ་བོ་ཐ་དད་དུ་འཛིན་པ་མ་ལྡོག་གི་བར་དུ་བློ་
གཅིག་ལ་བདེན་པ་གཉིས་ཀྱི་རྣམ་པ་མི་ཤར་བའི་ཕྱིར་ཏེ། སྐབས་གཉིས་པའི་
ཡིག་ཆར། སློབ་ལམ་ན་བདེན་གཉིས་མངོན་སུམ་དུ་རྟོགས་པའི་ཡེ་ཤེས་ཡིན་པ་
ཡོད་པར་ཐལ་ལོ། །ཞེས་དང་། གྲུབ་མཐའ་ལས། ཐུགས་ངོར་ཟབ་རྒྱས་འཐག་
མཁན་རྐང་བ་བཞིན། །ཞེས་པའང་འཕགས་པ་སློབ་པའི་ཐུགས་ངོར་སྦྱར་བའི་
ཕྱིར་རོ། །ཞེས་ཟེར་བས་དཔྱད་གཞི་ཆེའོ། །
དྲི་བ། སྐབས་འདིར་རྣམ་པ་བརྒྱ་དོན་གསུམ་སྒོམ་ཚུལ་ལས་
འཕྲོས་ཏེ་སྒོམ་ཚུལ་དྲུག་གསུངས་པ་གང་དག་ཡིན།
ལན། དེ་དྲུག་ནི། ཡུལ་དེ་ཚད་མས་ངེས་ནས་དེ་ཉིད་ཡང་ཡང་ཡིད་ལ་
བྱེད་པས་དེ་སྒོམ་པ་ནི་འཛིན་སྟངས་ཀྱི་ཡུལ་དུ་བྱས་ནས་སྒོམ་ཚུལ་དང་། སྒོམ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
665.
བྱེད་ཀྱི་བློ་དེ་བསྒོམ་བྱའི་ཡུལ་ཅན་དེའི་དམིགས་རྣམ་ཇི་ལྟ་བ་བཞིན་དུ་བྱས་་་་་་
ནས་སྒོམ་པར་བྱེད་པ་ནི་ཡུལ་ཅན་དེའི་ངོ་བོར་བསྐྱེད་ནས་སྒོམ་ཚུལ་དང་།
བསྒོམ་བྱ་དེ་མ་ཐོབ་པར་དེ་དང་རྗེས་སུ་མཐུན་པ་ཐོབ་པ་དེ་སྒོམ་པ་ནི་རྗེས་་་་་་
མཐུན་གྱི་རྣམ་པ་བསྒོམ་ཚུལ་དང་། ལམ་དེ་དངོས་མ་ཐོབ་ཀྱང་དེའི་རྟོགས་པའི་
རིགས་ཐོབ་ནས་དེ་སྒོམ་པ་ནི་རྟོགས་རིགས་ཀྱི་རྣམ་པས་སྒོམ་ཚུལ་དང༌། ལམ་
དེ་དངོས་མ་ཐོབ་ཀྱང་ཚད་མས་མ་ངེས་ཀྱང་ལམ་དེའི་ངོ་བོ་དང་ཁྱད་པར་ལ་་་་་
སོགས་པ་དེ་འདྲའོ་སྙམ་དུ་ཡང་ཡང་སེམས་པ་ནི་མཚན་ཉིད་རྗེས་སུ་དཔྱོད་པའི་
སྒོམ་ཚུལ་དང༌། ཡུལ་དེའི་ཡོན་ཏན་མཐོང་ནས་དེ་འགྲུབ་པའི་འདུན་པས་
དམིགས་པར་བྱས་ནས་ཐོབ་འདོད་ཡང་ཡང་བྱེད་པ་ནི་སྨོན་ལམ་གྱི་རྣམ་པས་་་་
སྒོམ་ཚུལ་དང་བཅས་སོ། །དེ་དག་གི་མཚན་གཞི་ནི། སྐབས་བཞི་བའི་བསྡུས་
དོན་ལས། སྟོང་དང་བདེན་བཞི་འཛིན་སྟངས་ཡུལ་བྱས་སྒོམ། །བྱམས་སོགས་
ཡུལ་ཅན་ངོ་བོར་བསྐྱེད་ནས་སྒོམ། །ཚོགས་ལ་དབང་ཐོབ་རྗེས་མཐུན་རྣམ་པས་
སྒོམ། །སོ་སྐྱེས་མཁྱེན་གསུམ་རྟོགས་རིགས་སྒོ་ནས་སྒོམ། །ཕལ་བས་དངོས་
བརྒྱད་མཚན་ཉིད་རྗེས་དཔྱོད་སྒོམ། །རྒྱལ་ཀུན་གསང་གསུམ་སྨོན་ལམ་རྣམ་
པས་སྒོམ། །ལ་སོགས་འཕྲོས་དོན་སྣ་ཚོགས་ཤེས་པར་བྱ། །ཞེས་དང་། ཡིག་ཆར།
དང་བོ་གྲུབ་སྟེ། བདག་མེད་དང་བདེན་བཞིའི་ཁྱད་ཆོས་སྒོམ་པ་ལྟ་བུ་ཡིན་པའི་
ཕྱིར། གཉིས་པ་གྲུབ་སྟེ། བྱམས་པ་དང་སྙིང་རྗེ་སྒོམ་པ་ལ་སྒོམ་བྱེད་བློ་དེའི་
བདག་ཉིད་དུ་བྱས་ནས་སྒོམ་པ་ལྟ་བུ་ཡིན་པའི་ཕྱིར། གསུམ་པ་གྲུབ་སྟེ། ཚོགས་
ལམ་ན་དད་སོགས་དབང་བོ་ལྔ་སྟོབས་ལྔ་མེད་ཀྱང་དེ་རྗེས་སུ་མཐུན་པ་ཡོད་པ་་་
སྒོམ་པ་ལྟ་བུ་ཡིན་བའི་ཕྱིར། བཞི་བ་གྲུབ་སྟེ། མཁྱེན་གསུམ་མ་ཐོབ་གོང་དུ་བྱང་
སེམས་ཀྱིས་དེ་སྒོམ་པ་ལྟ་བུ་ཡིན་པའི་ཕྱིར། ལྔ་བ་སྟེ། ཚོགས་ལམ་དུ་སྦྱོར་ལམ་
དང་མཐོང་སྒོམ་སོགས་ཀྱི་མཚན་ཉིད་དཔྱད་ནས་སྒོམ་པ་ལྟ་བུ་ཡིན་པའི་ཕྱིར།



• 666 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲུག་པ་གྲུབ་སྟེ། སངས་རྒྱས་ཀྱི་གསང་གསུམ་འགྲུབ་པའི་དམིགས་པ་བྱས་ནས་
ཐོབ་འདོད་ཀྱི་སྨོན་པ་སྐྱེད་པ་ལྟ་བུ་ཡིན་པའི་ཕྱིར། ཞེས་གསུངས་པ་ལྟར་རོ། །
སྐབས་འདིའི་རྣམ་པ་བརྒྱ་དང་དོན་གསུམ་གྱི་སྒོམ་ཚུལ་ལ། ལས་དང་བོ་
བའི་དབང་དུ་བྱས་ན་ནང་གསེས་ཀྱིས་སྒོམ་ཚུལ་དྲུག་ཀ་ཡོད་དེ། པད་དཀར་
འཁྲི་ཤིང་ལས། ཁ་ཅིག་ཚོགས་ལམ་དུ་ཐུན་མོང་མ་ཡིན་པའི་རྣམ་མཁྱེན་གྱི་རྣམ་
པ་བསྒོམ་པ་མི་སྲིད་དེ། བསྒོམ་པའི་དོན། སྒོམ་བྱེད་ཀྱི་བློ་དེ་ཉིད་བསྒོམ་བྱའི་ངོ་
བོར་བསྐྱེད་པ་ལ་བྱེད་དགོས་པའི་ཕྱིར་ཞེ་ན། བསྒོམ་བྱའི་ཁྱད་པར་འགའ་ཞིག་
ལ་དེ་ལྟར་ཡིན་ཀྱང་ཁྱབ་པ་མ་ངེས་ཏེ། མོས་པ་ཡིད་ལ་བྱེད་པའི་སྒོམ་དང་། ངོ་
བོ་ཇི་ལྟ་བ་བཞིན་དུ་བསྐྱེད་པའི་སྒོམ་དང་། མཚན་ཉིད་རྗེས་སུ་དཔྱོད་པའི་
སྒོམ་དང༌། སྨོན་ལམ་གྱི་རྣམ་པའི་སྒོམ་སྟེ་བྱང་ཆུབ་སེམས་དཔའི་སྒོམ་ཚུལ་བཞི་
ཡོད་པའི་ཕྱིར། དང་བོ་ནི། བསྒོམ་བྱ་དེའི་མཚན་ཉིད་ཇི་ལྟ་བ་བཞིན་དུ་སྐྱེད་མི་
ནུས་པར་རྗེས་མཐུན་པ་ཙམ་ལ་སྐྱེད་པ་སྟེ། དཔེར་ན། ཚོགས་ལམ་དུ་དབང་བོ་
ལྔ་སྒོམ་པ་བཞིན་ནོ། །གཉིས་པ་ནི། བསྒོམ་བྱའི་བློ་དེའི་མཚན་ཉིད་ཇི་ལྟ་བ་
བཞིན་རྒྱུད་ལ་སྐྱེ་བ་སྟེ། དཔེར་ན། ཚོགས་ལམ་དུ་དྲན་པ་ཉེར་བཞག་སྒོམ་པ་ལྟ་
བུའོ། །གསུམ་པ་ནི། ཐོབ་བྱའི་ཆོས་གོང་མ་རྣམས་ཀྱི་མཚན་ཉིད་ནི་འདི་དང་
འདིའོ་ཞེས་སོ་སོར་ཡིད་ལ་བྱེད་ཅིང་ཤེར་རབ་ཀྱིས་རྗེས་སུ་དཔྱོད་པ་སྟེ། དཔེར་
ན། ཚོགས་ལམ་དུ་ངེས་འབྱེད་ཆ་མཐུན་གྱི་མཚན་ཉིད་ཡིད་ལ་བྱེད་པ་བཞིན་
ནོ། །བཞི་བ་ནི། འཐོབ་བྱའི་གོ་འཕང་དེ་དང་དེ་ཐོབ་པར་གྱུར་ཅིག་སྙམ་དུ་
སྨོན་པས་ཡིད་ལ་བྱེད་པའོ། །དེས་ན་སྒོམ་ཚུལ་བཞི་བོ་འདི་དག་ཅི་རིགས་པས་
ཚོགས་ལམ་དུའང་རྣམ་མཁྱེན་གྱི་རྣམ་པ་བརྒྱ་རྩ་བཅུ་སྒོམ་ཚུལ་ཡོད་དེ། ཐུན་
མོང་གི་རྣམ་པ་སུམ་ཅུ་རྩ་བདུན་དང་སུམ་ཅུ་རྩ་བཞི་ནི་ས་བདུན་པ་མན་ཆད་དུ་
མཚན་ཉིད་ཇི་ལྟ་བ་བཞིན་དུ་མི་སྐྱེ་ཡང་རྟོགས་རིགས་རྗེས་མཐུན་པ་ཙམ་ཞིག་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 667.
སྐྱེ་བས་མོས་པ་ཡིད་བྱེད་ཀྱི་རྗེས་སུ་བསྒོམ་ལ། ཐུན་མོང་མ་ཡིན་པའི་རྣམ་པ་སོ་
དགུ་ནི་མཚན་ཉིད་རྗེས་མཐུན་པ་ཙམ་ཡང་མི་སྐྱེ་བས་མཚན་ཉིད་རྗེས་སུ་དཔྱོད་
པ་དང༌། སྨོན་ལམ་གྱི་ཚུལ་གྱིས་སྒོམ་པར་བྱེད་དོ། །ས་བརྒྱད་པ་ཡན་ཆད་དུ་ནི་
སྟོབས་སོགས་རྗེས་མཐུན་པ་ཐོབ་པའི་ཕྱིར་མོས་པ་ཡིད་བྱེད་ཀྱི་ཚུལ་གྱིས་བསྒོམ་
པ་ཡིན་པས། ཚོགས་ལམ་དུ་རྣམ་མཁྱེན་བསྒོམ་མི་ནུས་པའི་ཉེས་པ་མེད་དོ། །
གཞི་ཤེས་དང་ལམ་ཤེས་གཉིས་ཀྱང་མོས་སྤྱོད་དུ་མོས་པ་ཡིད་བྱེད་དང༌། མཚན་
ཉིད་རྗེས་སུ་དཔྱོད་པ་ཅི་རིགས་ཀྱིས་སྒོམ་ལ། ས་ཐོབ་ནས་ངོ་བོ་ཇི་ལྟ་བ་བཞིན་
དུ་བསྐྱེད་པའི་སྒོ་ནས་བསྒོམ་པར་བྱ་བ་ཡིན་ནོ། །གནད་འདི་ལེགས་པར་རྟོགས་
ན་སློབ་ལམ་དུ་རྣམ་མཁྱེན་བསྒོམ་པའི་བློ་མེད་དོ་ཞེས་སྨྲ་བ་ཡང་ཁེགས་པར་་་་་
འགྱུར་རོ། །ཞེས་གསུངས་པའི་ཕྱིར། །
འདོད་སེམས་ཀྱི་གཟུགས་མེད་དངོས་གཞིའི་ངོ་བོ་དང༌། དམིགས་རྣམ་
དང་། ཐོབ་ཚུལ་དང༌། དེ་ཇི་ལྟར་སྒོམ་ཚུལ་སོགས་ཡིད་ལ་བྱེད་པ་དེའི་ཚེ་
མཚན་ཉིད་རྗེས་དཔྱོད་ཀྱིས་སྒོམ་པར་འགྱུར་ལ། དེ་ལྟ་ན་འདོད་པའི་སེམས་
ཀྱིས་གཟུགས་མེད་དངོས་གཞི་སྒོམ་པ་ཡོད་པ་འགྱུར་བ་སོགས་འདིར་དཔྱད་་་་
གཞི་མང་ངོ༌། །འདིའི་ཐད་དུ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། རྣམ་
མ ཁྱེན་སྒོམ་ཚུལ་དྲུག་གི་ནང་ནས་ངོ་བོར་བསྐྱེད་ནས་སྒོམ་པ་མེད་དེ་བློ་དེའི་་་་་་
བདག་ཉིད་དུ་བྱས་ནས་སྒོམ་པ་མེད་པའི་ཕྱིར། ལམ་ཐམས་ཅད། སྒོམ་ཚུལ་ཕྱི་
མ་བཞིས་སྒོམ་པ་ཡོད་དགོས་སོ། །ཞེས་གསུངས་ལ། ཁ་ཅིག་གིས་དེ་མི་འཐད་དེ།
བློ་དེ་ཡུལ་ཅན་ལམ་དེའི་ངོ་བོར་བསྐྱེད་ནས་བསྒོམ་པ་ལ། ལམ་དེ་ཐོབ་མི་
དགོས་པའི་ཕྱིར། མ་གྲུབ་ན། དེར་ཐལ། མཁས་གྲུབ་བསྟན་དར་བའི་སྤྱི་དོན་
ལས། ཁོ་ན་རེ། རང་རྒྱུད་ཀྱི་བློ་རྣམ་མཁྱེན་གྱི་ངོ་བོར་སྐྱེས་ཟིན་པའི་བྱང་ཆུབ་
སེམས་དཔའ་ཡོད་པར་ཐལ། རང་རྒྱུད་ཀྱི་བློ་རྣམ་མཁྱེན་གྱི་ངོ་བོར་བསྐྱེད་ནས་



• 668 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྒོམ་པའི་བྱང་སེམས་ཡོད་པའི་ཕྱིར་ན་མ་ཁྱབ་སྟེ། དེ་སྐྱེས་པ་དང་བསྐྱེད་པ་ལ་
ཁྱབ་མ་ཁྱབ་ཀྱི་སྐྱོན་ཡོད་པའི་ཕྱིར། མ་གྲུབ་ན། དེར་ཐལ། རྣམ་མཁྱེན་སྒོམ་
པའི་སེམས་དཔའ་ཡོད་པ་གང་ཞིག སྙིང་རྗེ་ཆེན་པོ་སྒོམ་པ་མིག་གིས་གཟུགས་
ལ་བལྟ་བ་ལྟར་མ་ཡིན་པར་བློའི་ངོ་བོར་བསྐྱེད་ནས་སྒོམ་པར་གསུངས་པའི་ཕྱིར་
ཞེས་གསུངས་པ་ལྟར་ཁས་ལེན་རུང་བའི་ཕྱིར་ཟེར་བས་དཔྱད་པར་བྱའོ། །
དྲི་བ། རྩ་བར། གཞི་ཤེས་པ་ཡི་བྱེ་བྲག་རྣམས། ནས། དེ་ནི་རྣམ་
པ་གསུམ་དུ་འདོད། །ཅེས་པའི་རྣམ་པ་མདོར་བསྟན་གྱི་དོན་ཇི་ལྟར་
འགྲེལ།
ལན། གཞི་བདེན་བཞིས་བསྡུས་པའི་མི་རྟག་པ་ལ་སོགས་པའི་དོན་རྣམ་
པ་བརྒྱ་དང་དོན་གསུམ་ཤེས་པ་ཡི་ཡེ་ཤེས་ཀྱི་བྱེ་བྲག་གཉེན་པོ་བརྒྱ་དང་དོན་་་་
གསུམ་རྣམས་ལ། རིམ་པ་བཞིན་དུ་སྡུག་བདེན་རྟག་པར་འཛིན་པ་ལ་སོགས་
པའི་མི་མཐུན་ཕྱོགས་བརྒྱ་དང་དོན་གསུམ་གྱི་འཛིན་སྟངས་ཀྱི་འགལ་ཟླའི་རྣམ་་་
པ་ཤར་བའི་སྒོ་ནས་དེ་དག་ལ་གནོད་བྱེད་ཀྱི་ཡེ་ཤེས་ཡིན་ཞེས་བྱ་བར་མདོ་ལས་་་
བཤད་པ་འདི་ནི་གོང་གི་གཉེན་པོ་རྣམས་ཀྱི་མཚན་ཉིད་དེ་གཉེན་པོར་འཇོག་་་་
བྱེད་ཡིན་ཅེས་པའོ། །གང་གི་རྣམ་ཅན་ཀུན་མཁྱེན་ཉིད་ནི་རྣམ་པ་གསུམ་དུ་
ངེས་པའི་ཕྱིར། གཉེན་པོ་ཤེས་རྣམ་དེ་ནི་མཁྱེན་གསུམ་ལ་བརྟེན་པའི་རྣམ་པ་
གསུམ་དུ་འདོད་ཅེས་པའོ། །དེས་ན་རྣམ་པ་ཞེས་བྱ་ཞེས་པས་དངོས་བསྟན་ལ་
ཤེས་པའི་རྣམ་པ་བཤད་པའི་ཤུགས་ལ་ཤེས་བྱ་དོན་རྣམ་ཡང་བསྟན་དགོས་པས།
འདིའི་རྣམ་པ་ལ། མཁྱེན་གསུམ་གྱི་ཤེས་རྣམ་དང་སྦྱོར་བའི་ཤེས་རྣམ་དང༌།
མཁྱེན་གསུམ་གྱི་དོན་རྣམ་ཐམས་ཅད་ཡོད་པས་འདིའི་རྣམ་པ་དང༌། རྣམ་པ་
སྦྱོར་བར་བཅས་རྣམས་དང་། །ཞེས་པའི་རྣམ་པ་དང་མཚོན་བྱེད་ཀྱི་ཆོས་བཅུ་
གཅིག་གི་དང་བོ་རྣམས་དོན་གཅིག་ཡིན་པས་སྤྱིར་སྐབས་འདིའི་རྣམ་པའི་་་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 669 •
མཚན་ཉིད་ནི། གསེར་ཕྲེང་ལས། དང་བོ་རྣམ་པ་ནི་ཡུལ་ལམ་མཁྱེན་པའི་
མཁྱེན་པའི་ཁྱད་པར་གང་། སྦྱོར་བའི་བསྒོམ་བྱར་གྱུར་བའོ། །ཞེས་གསུངས་པ་
ལྟར། མཁྱེན་གསུམ་གྱི་ཡུལ་ལམ་ཡུལ་ཅན་མཁྱེན་གསུམ་གྱི་ཁྱད་པར་གང་རུང་
གང་ཞིག་རྣམ་རྫོགས་སྦྱོར་བའི་བསྒོམ་བྱར་གྱུར་པ་ནི་དེ་ཡིན་ནོ། །འདིར་རྣམ་
མཁྱེན་གྱི་རྣམ་པའི་ཕྱིན་ཅི་ལོག་བརྒྱ་རྩ་བཅུ་ཇི་ལྟར་འཇོག་པ་སོགས་དཔྱད་རྒྱུ་་་་
མང་ངོ༌། །
སྐབས་འདིར་ཁ་ཅིག་ན་རེ། རྣམ་པ་སྦྱོར་བར་བཅས་རྣམས་དང་ཞེས་པའི་
དངོས་བསྟན་གྱི་རྣམ་པ་ནི་གཉེན་པོའི་མཚན་ཉིད་ཡིན་པས་རྣམ་པ་དེ་ལ་མཚན་
ཉིད་ཡོད་པར་བཤད་པ་མི་རིགས་ཏེ། རྣམ་བཤད་ལས། སྐབས་འདིར་ཉི་སྣང་
དུ་བྱེ་བྲག་ནི་མི་མཐུན་པའི་ཕྱོགས་གང་གི་གཉེན་པོའི་མཚན་ཉིད་གང་ཡིན་པ་་་་
སྟེ། དཔེར་ན། རྟག་པར་འཛིན་པ་ལ་མི་རྟག་པ་ལ་སོགས་པ་བཞིན་ནོ། །ཞེས་
བཤད་པས། རྣམ་པའི་མཚན་ཉིད་དུ་འཆད་པ་ནི་སྐབས་འདིར་རྣམ་པའི་དབྱེ་
བ་རྒྱས་པར་བཤད་པ་འདིས་ཅི་བྱེད་མ་ཤེས་པས། གཞུང་གི་དོན་ལོག་པར་
འཆད་པ་ཡིན་ཏེ། སྔར་དགོས་འབྲེལ་གྱི་རྩོད་སྤང་གི་སྐབས་སུ། གཞི་གཉེན་
རྣམ་པ་གསུམ་ག་བརྗོད་བྱར་བསྡུས་པས་མཚོན་ནས། མཁྱེན་གསུམ་བརྗོད་བྱར་
སྡུད་པའི་ལན་བཏབ་པའི་སྐབས་དོན་བོར་བར་འགྱུར་བ་ཡིན་ནོ། །དེས་ན་བྱང་
ཆུབ་སེམས་དཔའི་རྒྱུད་ཀྱི་ཕུང་བོ་མི་རྟག་པར་མངོན་སུམ་དུ་རྟོགས་པའི་ཡེ་ཤེས་
དེ། ཕུང་བོ་རྟག་འཛིན་གྱི་སྒྲོ་འདོགས་དེའི་གཉེན་པོ་ཡིན་ཏེ། ཕུང་བོ་རྟག་པའི་
རྣམ་པ་ལེགས་པར་ཤར་པའི་སྒོ་ནས་ཅིག་ཤོས་ལ་དངོས་སུ་གནོད་པའི་ཕྱིར་ཞེས་
པའི་དོན་དེ། དེ་བཞིན་དུ་རྣམ་པ་མཐའ་དག་ལ་སྦྱར་བར་བྱ་བ་ཡིན་ནོ། །ཞེས་
གསུངས་པའི་ཕྱིར་ཟེར། ཡང་ཁ་ཅིག་ན་རེ། དེ་ནི་རིགས་ཏེ། གཞི་མེད་པའི་
རྣམ་པ་མེད་པས། དེའི་མཚན་ཉིད་མེད་པ་ལ་དགོངས་ནས་རྣམ་བཤད་ལས་དེ་



• 670 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྟར་གསུངས་ཀྱི། རྣམ་བཤད་དང་གསེར་ཕྲེང་གཉིས་ཀར་རྣམ་པའི་མཚན་ཉིད་
གསུངས་པའི་ཕྱིར་ཏེ། ཡིག་ཆར། དང་བོ་ལ་ཁ་ཅིག་ན་རེ། སྐབས་འདིའི་རྣམ་
པའི་མཚན་ཉིད་བྱས་པར། ལ་ལ་ན་རེ། དེ་མི་འཐད་པར་ཐལ། འདིར་རྣམ་པ་
ལ་མཚན་ཉིད་བྱས་ན་ལོག་བཤད་ཡིན་པའི་ཕྱིར་ཏེ། རྣམ་བཤད་ལས། རྣམ་
པའི་མཚན་ཉིད་དུ་འཆད་པ་ནི་སྐབས་འདིར་རྣམ་པའི་དབྱེ་བ་རྒྱས་པར་བཤད་་
པ་འདིས་ཅི་བྱེད་མ་ཤེས་པས་གཞུང་གི་དོན་ལོག་པར་འཆད་པ་ཡིན་ཏེ། ཞེས་
གསུངས་པའི་ཕྱིར་ན་མ་ཁྱབ་སྟེ། གཞི་བདེན་བཞི་སོགས་དང་དོན་དང་གཉེན་
པོ་དང་སྦྱོར་བ་གང་རུང་ལ་མ་སྦྱར་བར་ཡན་གར་བར་རྣམ་པ་ཙམ་ཞིག་བཤད་་་
ན་ལོག་བཤད་དུ་འགྱུར་ཞེས་པའི་དོན་ཡིན་པའི་ཕྱིར། དེར་ཐལ། དེ་ལྟར་
བཤད་པ་དེ་རྣམ་པ་གཞི་མེད་པའི་བཤད་ཚུལ་ཡིན་པའི་ཕྱིར། ཁྱབ་སྟེ། དེ་ལྟར་
བཤད་པ་དེ་དོན་མེད་པའི་ལོག་བཤད་ཡིན་པའི་ཕྱིར། འགྲེལ་བ་ལས། གསུམ་
པ་ལྟར་ན་ཡང་རྣམ་པ་གཞི་མེད་པ་ཙམ་ཞིག་བསྡུས་པའི་ཕྱིར་དོན་རྟོགས་པ་་་་་
མེད་པས་ཅུང་ཟད་ཀྱང་མ་བཤད་པའི་ཕྱིར་དོན་མེད་པ་ཡིན་ནོ། །ཞེས་གསུངས་
པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ། རྣམ་པ་གཞི་མེད་པའི་བཤད་
ཚུལ་ཡོད་པའི་ཕྱིར། རྩ་བར་འདོད་མི་ནུས་ཏེ། རྗེ་རིན་པོ་ཆེས་འདིར་བསྟན་
རྣམ་པའི་མཚན་ཉིད་བཞེད་པ་གང་ཞིག རྒྱལ་ཚབ་ཀྱིས་ཀྱང་བཞེད་པའི་ཕྱིར།
དང་པོ་གྲུབ་སྟེ། རྣམ་པ་སྦྱོར་བར་བཅས་རྣམས་དང་། །ཞེས་པའི་རྣམ་པའི་
མཚན་ཉིད་བཞེད་པའི་ཕྱིར། ལེགས་བཤད་གསེར་ཕྲེང་ལས། དང་བོ་རྣམ་པ་ནི།
ཡུལ་ལམ་མཁྱེན་པའི་ཁྱད་པར་གང་སྦྱོར་བའི་བསྒོམ་བྱར་གྱུར་པའོ། །དབྱེ་ན་
བརྒྱ་དང་དོན་གསུམ་མོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེའི་
ཐད་ཀྱི་རྣམ་བཤད་ལས། དང་བོ་ལ་སྦྱོར་བའི་རྣམ་པ་ནི། དེའི་འཛིན་སྟངས་ཀྱི་
བྱེ་བྲག་སྟེ། དབྱེ་ན་བརྒྱ་བདུན་ཅུ་རྩ་གསུམ་མོ། །ཞེས་གསུངས་པའི་ཕྱིར། ཤིན་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 671 .
ཏུ་མཐུན། གོང་འོག་བསྒྲིག་མི་ཤེས་པའི་བླུན་པོ་ཁ་བཙུམ་སྟེ་བསྡད་ན་བསྟན་པ་
ལ་ཕན་ནོ། །ཞེས་གསུངས་པའི་ཕྱིར། ཟེར་བ་ལ། ཁོ་ན་རེ། ཡིག་ཆར་དེ་ལྟར་
གསུངས་ཀྱང་། རྣམ་བཤད་ཀྱི་དགོངས་པར་མི་འགྲོ་སྟེ། རྣམ་བཤད་ཀྱི་ལུང་
དེའི་དོན་ནི་འདིར་བསྟན་རྣམ་པ་ནི་གཉེན་པོའི་མཚན་ཉིད་ཡིན་པས་དེའི་་་་་་
མཚན་ཉིད་འཇོག་མི་རུང་བའི་ཕྱིར་ཏེ། མཚན་མཚོན་འགལ་བའི་ཕྱིར་ཞེས་
པའོ། །དེ་ཡང་རྣམ་བཤད་ལས། དང་བོ་ལ་སྦྱོར་བའི་རྣམ་པ་ནི། དེའི་འཛིན་
སྟངས་ཀྱི་བྱེ་བྲག་སྟེ། དབྱེ་ན་བརྒྱ་བདུན་ཅུ་རྩ་གསུམ་མོ། །འདིར་བསྟན་པའི་
རྣམ་པའི་མཚོན་བྱར་བྱས་ནས། དེའི་མཚན་ཉིད་ཁ་བསྐང་བ་ནི། རྣམ་པ་ཞེས་
བྱ་མཚན་ཉིད་དེ། །ཞེས་པའི་དོན་མ་རྟོགས་པ་སྟེ། དེ་ནི་འཕགས་པའི་འགྲེལ་
བར། གཉེན་པོའི་མཚན་ཉིད་བསྟན་པར་བཤད་ཀྱི། རྣམ་པའི་མཚན་ཉིད་དུ་མ་
བཤད་ཅིང་། དེ་ལྟ་ན་གཞི་དང་གཉེན་པོ་དང་རྣམ་པ་གསུམ་ག་བསྟན་བཅོས་
སུ་བཤད་པའི་སྐབས་དོན་སྟོར་བར་འགྱུར་བའི་ཕྱིར་རོ། །ཞེས་གསུངས་པའི་
ཕྱིར། ཁྱབ་སྟེ། སྐབས་འདིར་རྣམ་པ་མཚོན་བྱ་ཡིན་ན། སྡུག་བདེན་གཞི་དེ་ལ་
དམིགས་ནས་མི་རྟག་པའི་རྣམ་པ་ཤར་བའི་བློ་ནི་རྣམ་པའམ་མཚན་ཉིད་སྡུག་་་་
བདེན་རྟག་པར་འཛིན་པ་དང་འཛིན་སྟངས་དངོས་སུ་འགལ་བའི་གཉེན་པོ་ནི།
མཚོན་བྱར་བྱས་ནས་གཞི་མི་རྟག་སོགས་དམིགས་པ་དོན་རྣམ་བརྒྱ་དང་དོན་་་་་
གསུམ་གྱི་རྣམ་པ་ཤར་བའི་ཡེ་ཤེས་བརྒྱ་དང་དོན་གསུམ་ནི་མཚན་ཉིད། དེ་ལ་
དམིགས་ནས་སྡུག་བདེན་རྟག་པར་འཛིན་པ་སོགས་མི་མཐུན་ཕྱོགས་བརྒྱ་དང་་་་
དོན་གསུམ་དང་འཛིན་སྟངས་དངོས་སུ་འགལ་བའི་ཡེ་ཤེས་ནི་མཚོན་བྱར་བྱས་་་
ནས་རྣམ་པའི་དབྱེ་བ་རྒྱས་པར་བཤད་པའི་སྐབས་དོན་སྟོར་བར་འགྱུར་ཞེས་་་་་
པའི་དོན་ཡིན་པའི་ཕྱིར་ཏེ། རྣམ་པའི་དབྱེ་བ་རྒྱས་པར་བཤད་པ་འདིས་ཅི་བྱེད་
མ་ཤེས་ཞེས་པའི་དོན་ཡང་ཡིན་པའི་ཕྱིར་ཏེ། ལུང་དེ་དག་གི་དོན་བཤད་ཚུལ་



• 672 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅིག་ཡོད་པའི་ཕྱིར་དང་། འདིས་གཞི་མེད་ཀྱི་རྣམ་པའི་ཚིག་ཙམ་ཡང་རྣམ་
བཤད་ལས་མི་འབྱུང་ལ། དེ་བཀག་ཟིན་པས་སྐབས་ཀྱང་མ་ཡིན་པའི་ཕྱིར།
ཞེས་ཟེར་བས་དཔྱད་གཞི་ཆེ་ལ། །
འོན་ཀྱང་མཁས་དབང་ལ་ལས། རྣམ་བཤད་ལས། སྔར་དགོས་འབྲེལ་གྱི་
རྩོད་སྤོང་གི་སྐབས་སུ། གཞི་གཉེན་རྣམ་པ་གསུམ་ག་བརྗོད་བྱར་བསྡུས་བས་
མཚོན་ནས། མཁྱེན་གསུམ་བརྗོད་བྱར་སྡུད་པའི་ལན་བཏབ་པའི་སྐབས་དོན་
བོར་བར་འགྱུར་བ་ཡིན་ནོ། །ཞེས་པ་ལྟར་གཉེན་པོ་དང་མ་འབྲེལ་བའི་རྣམ་པ་
ཡན་གར་སྟོན་ན། འགྲེལ་བ་ལས། ཕྱོགས་དང་བོ་ལྟར་ན་ནི་འབད་པ་དོན་མེད་
པ་ཡིན་ཏེ། ཞེས་སོགས་གསུངས་པ་ལྟར་གཞི་གཉེན་རྣམ་པ་གསུམ་ལས་རེ་རེ་
ཙམ་བརྗོད་བྱར་བསྡུས་པ་བཀག་ནས་གསུམ་ག་བརྗོད་བྱར་བསྡུས་པར་སྟོན་པ་་་
དང་འགལ་བར་འགྱུར་བའི་དོན་ཏེ། དེ་ལས་གཞན་རྣམ་པ་ཁོ་རང་མཚན་
ཉིད་ཡིན་པའི་རྒྱུ་མཚན་གྱིས་དེའི་མཚན་ཉིད་མེད་པར་བཤད་པ་ཙམ་ཡིན་ན།
དེའི་སྒྲུབ་བྱེད་དུ་འགྲེལ་བའི་རྩོད་ལན་དུ་རྒྱན་གྱིས་གཞི་གཉེན་རྣམ་པ་གསུམ་ག་
བརྗོད་བྱར་བྱས་པར་བཤད་པ་དེ་བཀོད་པ་འབྲེལ་མེད་དུ་ཐལ་བའི་ཕྱིར་དང་།
རྩོད་ལན་དེའི་ཐད་དུ་རྣམ་པ་མཚན་མཚོན་གང་དུ་ཡང་གསལ་བར་མ་བཤད་་་་
པའི་ཕྱིར་དང་། རྣམ་པ་ཞེས་བྱ་མཚན་ཉིད་དེ། །ཞེས་པའང་བསྡུས་གྲྭ་བ་ལ་
མཚན་མཚོན་གཞི་གསུམ་དུ་གྲགས་པའི་དེ་ལ་མི་བྱེད་པའི་ཕྱིར་ཏེ། ། དཔེར་ན་
སྦྱོར་བའི་མཚན་ཉིད་བཞི་བཞིན་ནོ། །ཞེས་གསུངས། དེ་དང་མཐུན་པར་མཆན་
འགྲེལ་གསེར་གྱི་ལྡེ་མིག་ལས། རྣམ་བཤད་ལས། རྣམ་པའི་མཚན་ཉིད་སོགས་ཀྱི་
དོན་ནི་རྣམ་པ་ཞེས་བྱ་མཚན་ཉིད་དེ་ཞེས་པ་འདི་གཉེན་པོའི་མཚན་ཉིད་དུ་མ་་་
སྦྱར་བར་རྣམ་པ་ཙམ་གྱི་མཚན་ཉིད་དུ་འཆད་པ་ནི། རྣམ་པ་མདོར་བསྟན་རྒྱས་
བཤད་ཀྱི་སྐབས་འདིར་རྣམ་པའི་དབྱེ་བ་རྒྱས་པར་བཤད་པ་འདི་དགོས་པ་ཅི་་་་



དབང་བ་
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 673 .
བྱེད་མ་ཤེས་པས་མདོར་བསྟན་གྱི་གཞུང་གི་དོན་ལོག་པར་བཤད་པ་ཡིན་ཏེ། དེ་
ལྟར་ན་གཉེན་པོ་སོགས་དང་མ་འབྲེལ་བའི་རྣམ་པ་ཡན་གར་བར་འགྱུར་ལ་དེ་་་
མེད་པའི་ཕྱིར་ཡང་དག་མཐའི་རྩོད་ལན་དུ་རྣམ་པ་གཞི་མེད་མི་སྟོན་པར་འཆད་
པ་སོགས་དང་འགལ་བའི་ཕྱིར། གོང་གི་དགོས་པ་ཅི་བྱེད་ནི་མི་མཐུན་ཕྱོགས་མ་
ལུས་པའི་གཉེན་པོའི་རབ་དབྱེ་ཤེས་ནས་བསྒོམ་ཆེད་ཡིན་པ་དེ་མ་ཤེས་པས་ཞེས་
པའོ། །ཞེས་དང་། གོང་དུ་སྐབས་དང་པོར་ལུས་མདོར་བསྟན་གྱི་སྐབས་སུ་རྣམ་
པའི་མཚན་ཉིད་བཤད་པ་དེ་དང་འོག་དུ་རྣམ་པ་ཞེས་བྱ་ཞེས་པའི་སྐབས་འདིར་
རྣམ་པའི་མཚན་ཉིད་བཀག་པ་གཉིས་ཀྱི་དགོངས་པ་བསྒྲིག་མི་ཤེས་པའི་བླུན་པོ་་
སོགས་སམ་སྐབས་སུ་བབས་པའི་གཞུང་གི་གོང་འོག་སྒྲིག་མི་ཤེས་པའི་སོགས་སོ། །
འོ་ན་གོང་གི་རྣམ་པའི་མཚན་ཉིད་ཀྱི་འཕྲོར་རྣམ་བཤད་ལས། འདིར་བསྟན་
པའི་རྣམ་པ་མཚོན་བྱར་བྱས་ནས་སོགས་ཀྱི་དོན་ནི་འདིར་བསྟན་པའི་གཉེན་པོ་
སོགས་དང་མ་འབྲེལ་བའི་རྣམ་པ་མཚོན་བྱར་བྱས་ནས་དེའི་མཚན་ཉིད་ཚད་་་་་་
ལྡན་སུས་ཀྱང་མ་བཤད་པ་ཁ་བསྐོང་བ་ནི། རྣམ་པ་ཞེས་བྱ་མཚན་ཉིད་དེ། །
ཞེས་པའི་དངོས་བསྟན་གཙོ་བོའི་རྣམ་པ་ནི་གཉེན་པོ་ཡེ་ཤེས་ཀྱི་འཇོག་བྱེད་ཁོ་་་་
ན་ལ་བྱས་ནས། མཚན་ཉིད་དེ་ཞེས་པས་དེ་གཉེན་པོའི་མཚན་ཉིད་དུ་བསྟན་
པའི་དོན་མ་རྟོགས་པ་སྟེ་ཞེས་པའོ། །དེ་ནས་རྣམ་བཤད་ལས། དེ་ལྟ་ན་གཞི་
དང་སོགས་ཀྱི་དོན་ནི་རྣམ་པ་ཡན་གར་བའི་མཚན་ཉིད་དེ་ལྟར་བྱེད་ན་གཞི་་་་་་
གཉེན་རྣམ་པ་གསུམ་ཀ་བསྟན་པའི་ལན་བཏབ་པའི་སྐབས་དོན་སྟོར་བར་་་་་་་
འགྱུར་བའི་ཕྱིར་ཞེས་པའོ། །ཞེས་གསུངས་ལ། གསུངས་ཚུལ་ཕྱི་མ་འདི་གཉིས་
ལྟར་ཁས་བླངས་ན་རྣམ་བཤད་དང་ཡིག་ཆའི་དགོངས་པར་འགྲོ་སྙམ་མོད་་་་་་་
དཔྱད་པར་འཚལ། །
ཁ་ཅིག་ཁ་རེ། མདོར་བསྟན་དུ་ཤེས་རྣམ་གཙོ་བོར་དངོས་སུ་བསྟན་ལ་



•674. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྒྱས་བཤད་དུ་དོན་རྣམ་གཙོ་བོར་དངོས་སུ་བསྟན་ཏེ། གསེར་ཕྲེང་ལས། མདོར་
བསྟན་དུ་ཤེས་པའི་རྣམ་པ་དང་རྒྱས་བཤད་ཞེས་དང་། ཡིག་ཆར་ཡང་། དེ་ལྟར་
གསུངས་པས། སྡོམ་ལས། རྒྱས་བཤད་དོན་དང་མདོར་བསྟན་ཤེས་རྣམ་བདུན། །
ཞེས་གསུངས་པའི་ཕྱིར་ཟེར། ཡང་ཁ་ཅིག་དེ་ལྟར་ཁས་ལེན་མི་རིགས་ཏེ།
མདོར་བསྟན་དུ་ཤེས་རྣམ་གཙོ་བོར་བསྟན་ན་རྒྱས་བཤད་དུའང་ཤེས་རྣམ་གཙོ་་་
བོར་བསྟན་དགོས་པའི་ཕྱིར། གཞན་དུ་ན་མདོར་བསྟན་རྒྱས་བཤད་མི་མཐུན་
པར་འགྱུར་བའི་ཕྱིར་ཏེ། རྟོགས་དཀའི་སྣང་བ་ལས། ཁ་ཅིག་རྣམ་པ་ལ་དོན་
རྣམ་དང་ཤེས་རྣམ་གཉིས་ལས། འདིར་བསྟན་བརྗོད་བྱའི་གཙོ་བོ་ནི་དོན་རྣམ་
ཉིད་ཡིན་ལ། མདོར་བསྟན་དུ་ཤེས་རྣམ་དངོས་སུ་བསྟན་ཅིང་། རྒྱས་བཤད་དུ་
དོན་རྣམ་དངོས་དུ་བསྟན་ཏོ། ཞེས་སྨྲ་བར་བྱེད་ལ། དོན་རྣམ་ནི་ཡེ་ཤེས་ཀྱི་སྒྲོ་
འདོགས་བཅད་པར་བྱ་བའི་ཡུལ་དང་། ཤེས་རྣམ་ནི་ཡུལ་ཅན་ཡེ་ཤེས་ཉིད་ལ་
འདོད་དོ། །དེ་ཡང་འཐད་པ་མིན་ཏེ། འདིར་བསྟན་བརྗོད་བྱའི་གཙོ་བོར་གྱུར་
པའི་བསྒོམ་བྱའི་རྣམ་པ་ཡིན་ན་རང་གི་མི་མཐུན་ཕྱོགས་ཀྱི་གཉེན་པོ་ཡིན་དགོས་
པའི་ཕྱིར་ཏེ། མདོར་བསྟན་གྱི་རྩ་འགྲེལ་འདི་དག་བསྒོམ་བྱའི་རྣམ་པའི་མཚན་
ཉིད་སྟོན་བྱེད་ཀྱི་གཞུང་ཡིན་པའི་ཕྱིར་རོ། །གཞན་ཡང་། གཞི་ཤེས་དང༌། ལམ་
ཤེས་དང་། རྣམ་མཁྱེན་གྱི་རྣམ་པ་བརྒྱ་དང་བདུན་ཅུ་རྩ་གསུམ་པོ་འདི་ལས་
གང་ཡང་མིན་པའི་བསྒོམ་བྱའི་རྣམ་པ་སྐབས་འདིར་ཟུར་ཙམ་ཡང་མ་གསུངས་་་
པའི་ཕྱིར། ཚུལ་དེ་ཉིད་སྨྲ་བ་ནི་གཞུང་རྩ་འགྲེལ་ལ་དངོས་སུ་སྟོན་པར་བྱེད་པ་
ཡིན་ནོ། །དེ་བས་ན་འདིར་བསྟན་བསྒོམ་བྱའི་རྣམ་པ་ཤེས་རྣམ་ཁོ་ན་ཡིན་ཏེ།
མདོ་ལས་ཀྱང་། ཤེ རྣམ་པ་རྣམས་ལ་ཕ་རོལ་ཏུ་ཕྱིན་པའི་སྒྲས་གསུངས་ཤིང་།
མདོར་བ སྟན་གྱིས་རྣམ་པ་ཐམས་ཅད་ཡེ་ཤེས་སུ་གསུང ས་པའི་ ཕྱིར་དང།
མདོར་བསྟན་དུ་བསྟན་པ་དེ་ཉིད་རྒྱས་བཤད་ཀྱིས་འཆད་པ་མིན་ན། ལུས་དང་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 675.
ཡན་ལག་མི་མཐུན་པས་སྐྱོན་ཆགས་པར་འགྱུར་བའི་ཕྱིར་རོ། །འོ་ན་མེད་པ་
དང་མི་སྐྱེ་སོགས་བཤད་པ་ཅི་ཞེ་ན། མེད་པ་དང་མེད་པའི་རྣམ་པ་ལ་ཁྱད་པར་
ཆེ་སྟེ། མེད་པ་ཞེས་པས་ཡུལ་བདེན་པའི་རྣམ་པ་བསྟན་ཀྱང་། མེད་པའི་རྣམ་པ་
ནི་དེ་རྟོགས་ཀྱི་ཡེ་ཤེས་ཡིན་ནོ། །ཞེས་གསུངས་པའི་ཕྱིར་ཟེར། ཡང་ལ་ལས།
རྟོགས་སྣང་གི་ལུང་དེའི་དོན་ནི། རྒྱས་བཤད་དུ་ཤེས་རྣམ་དང་དོན་རྣམ་གཉིས་
ཀྱི་ནང་ནས་དོན་རྣམ་ཁོ་ན་བསྟན་པ་དང། དོན་ཤེས་གཉིས་ཀྱི་རྣམ་པ་གཉིས་
ཀྱང་འགལ་བར་འདོད་པ་མི་འཐད་ཅེས་པ་ཡིན་པ་གང་ཞིག དེར་མ་ཟད་
མདོར་བསྟན་དུ་མ་བསྟན་པ་འབའ་ཞིག་རྒྱས་བཤད་དུ་བསྟན་ན་དེ་ལྟར་འགྱུར་་
བ་ལ་དགོངས་པའི་ཕྱིར། དང་པོ་གྲུབ་སྟེ། དེ་གཉིས་ཀྱི་ནང་ནས་དོན་རྣམ་ཁོ་ན་
བསྟན་པ་ཡང་མི་འཐད་པ་གང་ཞིག་རྣམ་པ་གཉིས་འགལ་བ་ཡང་མིན་པའི་ཕྱིར།
དང་བོ་གྲུབ་སྟེ། དེ་ལྟ་ན་གཉེན་པོ་ཤེས་རྣམ་དང་མ་འབྲེལ་བའི་དོན་རྣམ་
བསྟན་པར་འགྱུར་བ་སོགས་ཡང་དག་མཐའི་རྩོད་ལན་གྱི་དོན་དང་འགལ་བས།
མཁས་གྲུབ་རྗེས་ཀྱང་མིག་ཡོར་གྱི་རྣམ་པ་ཡང་མིག་ཡོར་ཉིད་ལ་འདོད་དགོས་ན་
ཡང་། མིག་ཡོར་ཤེས་སྒྲིབ་གཟུང་རྟོག་གི་གཉེན་པོར་ཇི་ལྟར་འགྱུར། གཞན་
ཡང་དེ་བཞིན་ཉིད་ཀྱི་རྣམ་པ་ཡང་དེ་བཞིན་ཉིད་ལ་འདོད་དགོས་པར་འགྱུར་ལ།
དེ་ལྟར་ན་ཐུན་མོང་མིན་པའི་ལམ་དུ་བཤད་པ་དང་འགལ་ལོ། ། ཞེས་གསུངས་
སོ། །གཉིས་པ་གྲུབ་སྟེ། བྱེད་པ་པོའི་གང་ཟག་གི་བདག་མེད་རྟོགས་པའི་མཐོང་
ལམ་དེ་བྱེད་པ་པོའི་གང་ཟག་གི་བདག་མེད་རྟོགས་པའི་མཐོང་ལམ་གྱི་སྒོམ་བྱེད་
ཤེས་རྣམ་དང་བསྒོམ་བྱའི་དོན་རྣམ་གཉིས་ཀ་ཡིན་པའི་ཕྱིར། གོང་གི་རྟགས་
གཉིས་པ་གྲུབ་སྟེ། མདོར་བསྟན་དུ་དངོས་སུ་སྨོས་པ་དེ་ཉིད་རྒྱས་བཤད་ཀྱིས་
ཡན་ལག་རྣམས་གསལ་དུ་བསྟན་སྟེ་རྒྱས་པར་བཤད་པ་དང་། མདོར་བསྟན་དུ་
ཡན་ལག་འབའ་ཞིག་དངོས་སུ་བཤད་པ་རྣམས་དེ་ཉིད་ཀྱིས་འཐུས་པར་བྱས་ཏེ་་



• 676 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྒྱས་བ ཤད་དུ་དངོས་སུ་མ་སྨོས་པ་གཉིས་ཀ་ཡང་གཞུང་སྤྱིའི་ལུགས་ཡིན་པས་་་་
ཡོན་ཏན་ཡིན་གྱི་སྐྱོན་མིན་པའི་ཕྱིར་རོ། །དོན་གྱི་དབང་འདི་གཟིགས་ནས་
འདིར་ཐོབ་་མར་རྣམ་པ་མདོར་བསྟན་ནས་རྒྱས་བཤད་དུ་དེ་ཉིད་བསྒོམ་བྱའི་་་་་
དོན་བདེན་བཞི་སོ་སོ་ལ་ཅི་རིགས་པར་སྦྱར་བའི་དབང་གིས་བརྒྱ་དོན་གསུམ་དུ་
འགྱུར་ཚུལ་གསུངས་ཀྱང་བདེན་པ་དངོས་པོ་གསུམ་ལན་གཉིས་དང་ཐ་མ་ལན་་
གསུམ་བཟླས་པ་མ་གཏོགས་སྒོམ་བྱེད་ཀྱི་ཤེས་པ་མཁྱེན་གསུམ་དང་སྦྱར་ཚུལ་་་་་
དངོས་སུ་མིང་ནས་མ་སྨོས་པར་མདོར་བསྟན་དུ་སྨོས་པས་འཐུས་པར་མཛད་དོ།།
མདོར་བསྟན་དུ། ཀུན་མཁྱེན་ཉིད་ནི་རྣམ་གསུམ་ཕྱིར། །ཞེས་སྒོམ་བྱེད་ཀྱི་ཤེས་
པ་མཁྱེན་གསུམ་གྱི་ལྡོག་ཆ་ནས་བསྟན་པ་དང༌། རྒྱས་བཤད་དུ། བདེན་པ་སོ་སོ་
ལ་བཞི་དང་། །ལམ་ལ་དེ་ནི་བཅོ་ལྔར་བཤད། །ཅེས་དང༌། རྒྱུ་དང་ལམ་དང་
སྡུག་བསྔལ་དང་། །འགོག་པ་ལ་ནི་གོ་རིམ་བཞིན། །ཞེས་དང་། ལམ་གྱི་བདེན་
པའི་རྗེས་མཐུན་པར། །ཞེས་བསྒོམ་བྱའི་དོན་བདེན་བཞིའི་ལྡོག་ཆ་ནས་བསྟན་
པ་འདི་སུས་ཀྱང་བསྙོན་དུ་མེད་པས་སོ། །དེ་ཡང་དངོས་བསྟན་གཙོ་བོ་ལ་
དགོངས་ཀྱི་ཕལ་བ་དང་བཅས་ན་ནི་རྒྱས་བཤད་དུ་ཤེས་རྣམ་ཡང་དོན་རྣམ་དེ་་་
དག་གིས་དངོས་སུ་མཚོན་པར་འདོད་དགོས་ཏེ། རྒྱལ་ཚབ་རྗེས། ། བྱང་ཆུབ་
སེམས་དཔའི་གཞི་ཤེས་ཀྱི་ངོ་བོར་གྱུར་བའི་ཤེས་རྣམ་ཉི་ཤུ་རྩ་བདུན་སྐབས་་་་་་་
འདིར་དངོས་སུ་མ་བསྟན་ན། རྣམ་རྫོགས་སྦྱོར་བའི་གཞི་ཤེས་ཀྱི་རྣམ་པ་མ་ལུས་
པ་སྐབས་གཞན་དུ་ཡང་དངོས་སུ་མ་བསྟན་པ་ཁས་ལེན་དགོས་པས། ཞེས་པ་
ནས། ཉེས་པ་དུ་མའི་འབྱུང་ཁུངས་སུ་གཏོགས་པས། ཞེས་གསུངས་པ་ལྟར་ཡིག་
ཆར་ཡང་གསལ་བས་སོ། །གལ་ཏེ་འདིར་གཙོ་བོར་དངོས་སུ་བསྟན་པའི་ལམ་
བདེན་གྱི་རྣམ་པ་བཅོ་ལྔ་ཤེས་རྣམ་ཡིན་པ་དང༌། ཡང་རྣམ་མཁྱེན་གྱི་སྐབས་སུ།
ཀུན་མཁྱེན་གསུམ་དུ་ཕྱེ་བས་ན། །ཞེས་བྱུང་བས་རྒྱས་བཤད་དུ་ཤེས་རྣམ་གཙོ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 677.
བོར་དངོས་སུ་མ་བསྟན་པ་མིན་ནོ། , །སྙམ་ན། དེའི་དང་བོ་བསྡུས་དོན་ལས།
ཤེས་རྣམ་ཡིན་ཀྱང་སྐབས་འདིར་ཤེས་རྣམ་དུ། །བྱས་ཏེ་མ་བསྟན་ཕྱིར་ན་མི་
འགལ་ལོ། །ཞེས་པ་ལྟར་ཡིན་པས་མི་འགལ་ལ། གཉིས་པ་ཡང་རྣམ་མཁྱེན་གྱི་
དོན་རྣམ་དུ་གྱུར་བ་ནི་ལམ་བདེན་ལ་དེ་གསུམ་དུ་ཕྱེ་སྟེ་བསྒོམ་བྱའི་དོན་རྣམ་གྱི་་
ལྡོག་ཆ་ནས་བསྟན་གྱི་སྒོམ་བྱེད་ཤེས་རྣམ་གྱི་ལྡོག་ཆ་ནས་མིན་པར་གསེར་ཕྲེང་་་
གི་རང་ལན་སྐབས་གསལ་བ་ལྟར་ཡིན་པའི་ཕྱིར་ཟེར། །
ཡང་ཁ་ཅིག་རྣམ་པའི་མཚན་ཉིད་བསྟན་ཚུལ་རྣམ་བཤད་དང་གསེར་ཕྲེང་་
གི་བཤད་ཚུལ་གཏན་ནས་མི་འདྲ་སྟེ། རྣམ་བཤད་དུ། མདོར་བསྟན་གྱི་སྐབས་
སུ་ཤེས་རྣམ་དང༌། རྒྱས་བཤད་དུ་དོན་རྣམ་གཙོ་བོར་སྟོན་པའི་རྣམ་བཞག་མ་
བྱས་པར་དེ་གཉིས་ཀས་ཤེས་རྣམ་གཙོ་བོར་བསྟན་པའི་དབང་དུ་བྱས་ནས།
རྣམ་མཁྱེན་གྱི་སྐབས་སུ་ཉན་ཐོས་ལ་ཡོད་པ་དང་རྗེས་སུ་མཐུན་པ་སོགས་དང་།
འཕགས་པ་གསུམ་གྱི་ཡོན་ཏན་ཐམས་ཅད་སངས་རྒྱས་ཀྱི་ཡོན་ཏན་དུ་ཡར་ལྡན་་
གྱི་ཚུལ་གྱིས་བསྡུས་པ་ལ་དགོངས་ནས་བརྒྱ་རྩ་བཅུར་དབྱེ་བར་གསུངས་པ་གང་་
ཞིག གསེར་ཕྲེང་དུ་བཤད་ཚུལ་དེ་བཀག་ནས་མདོར་བསྟན་དུ་ཤེས་རྣམ་དང་
རྒྱས་བཤད་དུ་དོན་རྣམ་གཙོ་བོར་བསྟན་པའི་དབང་དུ་བྱས་ནས་འཕགས་པ་་་་་
གསུམ་གྱི་རྒྱུད་ལ་དོན་རྣམ་བརྒྱ་རྩ་བཅུ་ཡོད་པས། དེ་རྒྱས་བཤད་ཀྱིས་གཙོ་བོར་
བསྟན་པར་གསུངས་པའི་ཕྱིར། དང་བོ་དེར་ཐལ། རྣམ་བཤད་ལས། རྣམ་
མཁྱེན་གྱི་ཡེ་ཤེས་ཡིན་ཡང་། སྡེ་ཚན་གྱི་སྒོ་ནས་གསུམ་དུ་དབྱེར་རུང་སྟེ། རྣམ་
པར་བཞག་པའི་རྟེན་སློབ་མ་ཉན་ཐོས་དང་། བྱང་ཆུབ་སེམས་དཔའ་དང༌།
སངས་རྒྱས་རྣམས་ལ་རིམ་བཞིན་དུ་འབྲེལ་བ་ལ་ལྟོས་ནས་བཞག་པའི་ཕྱིར།
རྟེན་གྱི་གང་ཟག་གི་རིགས་དབྱེ་བའི་སྒོ་ནས་རྣམ་མཁྱེན་ཉིད་ལ་གསུམ་དུ་དབྱེར་
རུང་སྟེ། རྣམ་མཁྱེན་ཉིད་ལ་རིགས་ཀྱི་སྒོ་ནས་ཀུན་མཁྱེན་གསུམ་དུ་ཕྱེ་བས་ན་



• 678 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུམ་ཡོད་པའི་ཕྱིར། རྒྱུ་མཚན་ནི་གང་ཟག་གསུམ་གྱི་རྒྱུད་ལ་མཁྱེན་པས་
བསྡུས་པའི་ལམ་གྱི་བདེན་པ་མི་འདྲ་བ་གསུམ་ཡོད་པའི་རྗེས་སུ་མཐུན་པར་རྣམ་
མཁྱེན་ཉིད་ལ་གསུམ་དུ་ཕྱེ་བས་སོ། །གསུམ་པ་འགྲེལ་བ་ནི། དྲན་པ་ཉེ་བར་
བཞག་པ་ནས་བཟུང་སྟེ་སངས་རྒྱས་ཀྱི་རྣམ་པའི་མཐར་ཐུག་པའི་བར་གྱི་ཡེ་ཤེས་
མཐར་ཕྱིན་པ་རྣམས་ནི་ཐམས་ཅད་མཁྱེན་པ་ཉིད་གསུམ་གྱི་ལམ་ཡིན་པའི་སྒོ་་་་
ནས་ཉན་ཐོས་རྣམས་ལ་རྣམ་པ་སུམ་ཅུ་རྩ་བདུན་དང་། བྱང་ཆུབ་སེམས་
དཔའ་རྣམས་ལ་སུམ་ཅུ་རྩ་བཞི་དང་། སངས་རྒྱས་རྣམས་ལ་སུམ་ཅུ་རྩ་དགུར་
ཡོད་པ་དང་རྗེས་སུ་མཐུན་པར་བརྒྱ་དང་བཅུར་བཞེད་དོ། །ཞེས་བྱ་བ་ཡིན་ནོ། །
རྣམ་པར་བཞག་པའི་རྟེན་ཐ་དད་པའི་སྒོ་ནས་ཀུན་མཁྱེན་གསུམ་དུ་ཕྱེ་བའི་ཕྱིར་
རོ། །རྣམ་མཁྱེན་ཉིད་ལ་ཀུན་མཁྱེན་གསུམ་དུ་དབྱེར་རུང་སྟེ། རྣམ་པ་ཐམས་
ཅད་མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་མཁྱེན་པ་ཡོན་་་་་
ཏན་ཡར་ལྡན་གྱི་ཚུལ་དུ་བསྡུས་པའི་ཕྱིར་རོ། །ཞེས་དང༌། གཉིས་པ་དེར་ཐལ།
གསེར་ཕྲེང་ལས། གཉིས་པ་ལ་གཉིས་ལས། རྩོད་པ་ནི། གལ་ཏེ་རྣམ་མཁྱེན་གྱི་
རྣམ་པ་ནི་གང་ཟག་གསུམ་གྱི་ནང་ནས་སངས་རྒྱས་ཁོ་ན་ལ་ཡོད་པ་དང་།
མཁྱེན་གསུམ་གྱི་ནང་ནས་རྣམ་མཁྱེན་ཁོ་ན་མ་ཡིན་ནམ་ཅིའི་ཕྱིར་གང་ཟག་་་་་་
གསུམ་ལ་ཡོད་པ་དང་མཁྱེན་གསུམ་དུ་དབྱེར་ཡོད་ཅེ་ན། འདིའི་ལན་ལ་གཉིས་
ལས། གཞན་ལ་ནི། རྣམ་པ་འདི་དག་དངོས་སུ་ན་སངས་རྒྱས་ཁོ་ན་ལ་ཡོད་ཅིང་
རྣམ་མཁྱེན་ཁོ་ན་ཡིན་མོད། རྟེན་གསུམ་ལ་ཡོད་པ་དང་མཁྱེན་གསུམ་དུ་ཕྱེ་བ་
ནི་རྣམ་མཁྱེན་གྱིས་འཕགས་པའི་གང་ཟག་ཐམས་ཅད་ཀྱི་ཡོན་ཏན་ཡར་ལྡན་དུ་་
བསྡུས་པས་ཉན་ཐོས་དང་བྱང་སེམས་ཀྱི་རྒྱུད་ལ་སྐྱེས་པའི་སོ་བདུན་དང་བོ་བཞི་
དང་རྗེས་སུ་མཐུན་པ་རྣམ་མཁྱེན་ལ་ཡོད་པ་དེ་དག་ལ་དེ་དག་གི་མིང་གིས་་་་་་
བཏགས་ནས་བསྟན་པ་ཙམ་མོ་ཞེས་སྔ་མ་དག་འཆད་དེ། ལམ་གྱི་བདེན་པའི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། །
: 679 •
རྗེས་མཐུན་པར། །ཞེས་པའི་དོན་དུ་སེམས་སོ། །རྟོགས་དཀའ་ལས་ཀྱང་འདིར་
དྲན་པ་ཉེར་བར་བཞག་པ་ལ་སོགས་པ་རྣམ་པ་བརྒྱ་རྩ་བཅུ་ཡང་དག་པར་ན་་་་་
རྣམ་པ་ཐམས་ཅད་མཁྱེན་པ་ཉིད་ཡིན་པར་བཤད་ལ། དེ་ཡང་ཉན་ཐོས་ལ་
སོགས་པའི་ལམ་གསུམ་གྱི་བྱེ་བྲག་གིས་གསུམ་ཉིད་ཡིན་ནོ་ཞེས་བྱ་བར་དགོངས་
སོ། །ཞེས་དང༌། ཚིག་གསལ་ལས། རྣམ་པ་ཐམས་ཅད་མཁྱེན་པའི་རྣམ་པ་བརྒྱ་
རྩི་བཅུ་བོ་རྣམས་ནི་སངས་རྒྱས་བཅོམ་ལྡན་འདས་རྣམས་ཀྱི་ཡེ་ཤེས་ཤེས་བྱའི་་་་་
དཀྱིལ་འཁོར་མ་ལུས་པ་སྐད་ཅིག་མ་གཅིག་གིས་མཁྱེན་པའི་མཚན་གཞི་དེ་ལ་་་་
བརྟེན་པའི་མཚན་ཉིད་དེ། སངས་རྒྱས་ཀྱི་རྒྱུད་ལ་ནི་འཕགས་པའི་སྐྱེ་བོ་མ་ལུས་
པའི་ཡོན་ཏན་ལྷུན་གྱིས་གྲུབ་ཅིང་འཇུག་པ་ཞི་བས་རྟེན་པའི་ཕྱིར་རོ། །གཞན་
དག་གི་རྣམ་པ་ཐམས་ཅད་མཁྱེན་པའི་རྣམ་པ་ལ་ཐམས་ཅད་ཤེས་པ་དང་ལམ་་་
ཤེས་པས་བསྡུས་པའི་རྣམ་པ་སུམ་ཅུ་རྩ་བདུན་དང་། རྣམ་པ་སུམ་ཅུ་རྩ་བཞི་བོ་
རྣམས་ནི་ཐེག་པ་ཐམས་ཅད་ནི་སངས་རྒྱས་ཉིད་ཀྱི་རྒྱུ་ཡིན་པའི་ཕྱིར། རྣམ་པ་
ཐམས་ཅད་མཁྱེན་པའི་རྒྱུའི་རྣམ་པར་བཞག་གི དངོས་སུ་ན་ཐམས་ཅད་ཤེས་
པ་དང་ལམ་ཤེས་པའི་རྣམ་པར་གོང་དུ་དྲངས་ཏེ་བརྩིའོ་ཞེས་ཟེར་ཏེ། ཞེས་
བཀོད་པའི་རང་ལུགས་ནི་སྔ་མ་དང་མཐུན་ལ། གཞན་ལུགས་ནི་སོ་བདུན་དང་
སོ་གཞི་ཉེར་བདུན་དང་སོ་དྲུག་རྣམས་སུ་བཤད་པར་བྱ་ལ་རྣམ་མཁྱེན་གྱི་ནི་་་་་་
རྒྱུའི་རྣམ་པའོ་ཞེས་འདོད་པའོ། །ཡང་དེ་ཉིད་ལས། ཡང་སྐབས་དེར་བསྟན་
པའི་ཐམས་ཅད་ཤེས་པའི་རྣམ་པ་སུམ་ཅུ་རྩ་བདུན་ནི་ཚོགས་ཀྱི་ལམ་དང་སྦྱོར་་་
བའི་ལམ་དང་མཐོང་བའི་ལམ་གྱི་མཚན་གཞི་རྣམས་ཀྱི་མཚན་ཉིད་དོ། །ལམ་
ཤེས་པའི་རྣམ་པ་སུམ་ཅུ་རྩ་བཞི་ནི་རྣམ་པར་ཐར་བ་བརྒྱད་དང་མཐར་གྱིས་་་་་་
གནས་པའི་སྙོམས་པར་འཇུག་པ་དགུ་ནི་མཐོང་བ་དང་སྒོམ་པའི་ལམ་གྱི་མཚན་
ཉིད་དོ། །ཞེས་དང༌། སྤོང་བའི་ལམ་གྱི་རྣམ་པ་ནི་བར་ཆད་མེད་པའི་ཏིང་ངེ་



• 680 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཛིན་གྱི་མཚན་ཉིད་དོ། །སངས་རྒྱས་ཀྱི་ལམ་ནི་འབྲས་བུའི་མཚན་ཉིད་དོ། །
ཞེས་བཤད་པ་ལྟར་ན་སྔར་སངས་རྒྱས་སར་བཤད་པ་དང་གཉིས་རིམ་པ་ལྟར་་་་
དོན་རྣམ་དང་ཤེས་རྣམ་མམ། རྗེས་སུ་མཐུན་པ་དང་མཚན་ཉིད་པ་ལ་དགོངས་
པར་བྱ་དགོས་ལ། སྤྱིར་ཕྱོགས་མཐུན་སོ་བདུན་ལ་སྒོམ་ལམ་མ་སྨོས་ཀྱང་དོན་གྱི་
གོ་བ་ལ་དགོངས་པ་ཡིན་ཡང་། སོ་བཞི་བའི་རྣམ་ཐར་བདུན་སོ་སྐྱེ་ལ་ཡང་ཡོད་
པས་འཕགས་པ་ཁོ་ན་ལ་འཆད་པ་ལ་ཤེས་བྱེད་མེད་ལ། ལམ་ལྔ་བ་དང་དྲུག་པ་
རྒྱུན་མཐའ་དང་སངས་རྒྱས་སར་བཞེད་པ་ནི་ནོར་བ་ཁོ་ནའོ། །རང་གི་ལན་ནི།
སོ་བདུན་དང་སོ་བཞིའི་རྣམ་པ་འདི་དག་རྣམ་མཁྱེན་གྱི་ཤེས་པའི་རྣམ་པ་མིན་་་་
ལ་རྒྱུའི་རྣམ་པ་ཙམ་ཡང་མ་ཡིན་ནོ། །འོ་ན་ཅི་ཞེ་ན། སྔར་འགྲེལ་ཆེན་གཉིས་ཀྱི་
ལུང་དྲངས་པ་ལྟར་རྣམ་པ་རྒྱས་བཤད་དུ་མཁྱེན་གསུམ་གྱིས་རྟོགས་པར་བྱ་བའི་
ཡུལ་གྱི་ཁྱད་པར་དོན་གྱི་རྣམ་པ་གཙོ་བོ་བསྟན་པས། འདིར་ཡང་རྣམ་མ ཁྱེན་
གྱིས་རྟོགས་པར་བྱ་བའི་རྣམ་པ་བསྟན་ཅིང་དེ་ལ་སྤྱིར་བདེན་པ་བཞི་ཡོད་མོད།
འོན་ཀྱང་། འདིར་ལམ་བདེན་དང་དེ་ཡང་མཁྱེན་གསུམ་དུ་ཕྱེ་བས་མཁྱེན་
གསུམ་གྱི་ལམ་གསུམ་ལ་བརྟེན་པའི་རྣམ་པ་བརྒྱ་དང་བཅུ་སྟེ། ཞེས་སོགས་
གསུངས་པའི་ཕྱིར། ཁྱབ་སྟེ། རྣམ་བཤད་དུ་མདོར་བསྟན་དུ་ཤེས་རྣམ་དང་རྒྱས་
བ ཤད་དུ་དོན་རྣམ་གཙོ་བོར་བ སྟན་ཞེས་པའི་ཚིག་ཟུར་ཙམ་ཡང་མེད་ལ།
གསེར་ཕྲེང་དུ་དོན་རྣམ་གཙོ་བོར་བསྟན་པ་རང་ལུགས་སུ་བྱས་ནས། ཉན་ཐོས་
ལ་ཡོད་པ་དང་རྗེས་སུ་མཐུན་པ་སོ་བདུན་སོགས་སུ་འདོད་པ་རང་ལུགས་མིན་་་་
པར་གསུངས་ལ། རྣམ་བཤད་ལས་དེ་རང་ལུགས་སུ་བྱས་པའི་ཕྱིར་རོ། །དེས་ན་
རྣམ་པའི་བསྟན་ཚུལ་རྣམ་བཤད་དང་གསེར་ཕྲེང་གི་བཤད་ཚུལ་འདྲ་བར་་་་་་་་
བཤད་པ་ནི་ཉ་དང་ཉོང་མ་བསྲེས་པའོ་ཞེས་ཟེར་བས་དཔྱད་གཞི་ཆེའོ། །
དྲི་བ། འདིར་བསྟན་གཞི་ཤེས་ཀྱི་རྣམ་པ་ཉེར་བདུན་གང་། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
• 681 :
ལན། འདིར་དོན་རྣམ་དང་ཤེས་རྣམ་གཉིས་ལས། གཞི་ཤེས་ཀྱི་དོན་རྣམ་
ཉེར་བདུན་ནི། བདེན་པ་སོ་སོ་ལ་བཞི་དང༌། །ཞེས་པ་ལྟར་མི་རྟག་སྡུག་བསྔལ་
སྟོང་བདག་མེད་བཞི། རྒྱུ་ཀུན་འབྱུང་རྐྱེན་རབ་སྐྱེ་བཞི། འགོག་པ་ཞི་བ་གྱ་
ནོམ་ངེས་འབྱུང་བཞི་སྟེ་བདེན་པ་དང་བོ་གསུམ་གྱི་རྣམ་པ་བཅུ་གཉིས་སོ། །
ལམ་བདེན་གྱི་རྣམ་པ་ནི། ལམ་ལ་དེ་ནི་བཅོ་ལྔར་བཤད། །ཅེས་པ་ལྟར་ཉོན་
སྒྲིབ་ཀྱི་གཉེན་པོ་མཐོང་ལམ་ཟག་མེད་བཞི། ཤེས་སྒྲིབ་ཀྱི་གཉེན་པོ་སྒོམ་ལམ་
ཟག་བཅས་ལྔ། དེའི་གཉེན་པོ་མཐོང་ལམ་ཟག་མེད་དྲུག་ཡོད་པའི་ཕྱིར། དང་
བོ་བཞི་ཡོད་དེ། བླང་དོར་བྱེད་པ་པོ་རང་རྐྱ་ཐུབ་པའི་རྫས་ཡོད་ཀྱིས་སྟོང་བ་
དང་། ཤེས་པ་པོ་གང་ཟག་གི་བདག་མེད་པ་དང་། རྟོགས་པ་འོག་མ་ནས་གོང་
མར་འཕོ་བ་བོའི་གང་ཟག་གི་བདག་མེད་པ་དང་། ཉོན་མོངས་འདུལ་བ་བོའི་
གང་ཟག་གི་བདག་མེད་པ་སྟེ་གང་ཟག་གི་བདག་མེད་ཕྲ་མོ་དེ་བཞི་མངོན་སུམ་་་
དུ་རྟོགས་པའི་མཐོང་ལམ་ཟག་མེད་དུ་འགྱུར་བའི་གཞི་ཤེས་བཞི་ནི་རིམ་པ་་་་་་
བཞིན་ལམ་རིགས་པ་སྒྲུབ་པ་ངེས་འབྱིན་བཞིར་འཇོག་གོ །གཉིས་པ་ནི།
གཟུགས་སོགས་ཕྱི་རོལ་དོན་དུ་མ་གྲུབ་ཀྱང་ཕྱི་རོལ་དོན་དུ་རྨི་ལམ་ལྟར་སྣང་བ་་་
དང༌། གཟུགས་སོགས་ཕྱི་རོལ་དོན་དུ་གྲུབ་པའི་སྐྱེ་བ་མེད་ཀྱང་ཕྱི་རོལ་དོན་དུ་
སྒྲ་བརྙན་ལྟར་སྣང་བ་དང་། གཟུགས་སོགས་ཕྱི་རོལ་དོན་དུ་གྲུབ་པའི་འགག་པ་
མེད་ཀྱང་ཕྱི་རོལ་དོན་དུ་མིག་ཡོར་ལྟར་སྣང་བ་དང༌། གཟུགས་སོགས་ཕྱི་རོལ་
དོན་དུ་གྲུབ་པའི་གཟོད་མ་ནས་ཞི་ཡང་ཕྱི་རོལ་དོན་དུ་སྨིག་རྒྱུ་ལྟར་སྣང་བ་དང་།
གཟུགས་སོགས་ཕྱི་རོལ་དོན་དུ་གྲུབ་པའི་རང་བཞིན་གྱིས་མྱ་ངན་ལས་འདས་་་་་
ཀྱང་ཕྱི་རོལ་དོན་དུ་སྒྱུ་མ་ལྟར་སྣང་བ་སྟེ་གཟུང་འཛིན་གཉིས་སྟོང་སྒྱུ་མ་ལྟ་བུ་་་་
དོན་སྤྱིའི་ཚུལ་གྱིས་རྟོགས་པའི་ཟག་བཅས་སྒོམ་ལམ་དུ་གྱུར་པའི་གཞི་ཤེས་ལྔ་་་་
ཡོད་དོ། །



• 682 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུམ་པ་ཤེས་སྒྲིབ་ཀྱི་གཉེན་པོ་མཐོང་ལམ་ཟག་མེད་དྲུག་ཡོད་དེ།
ཆགས་སོགས་ཀུན་ཉོན་ཕྱི་རོལ་དོན་དུ་གྲུབ་པའི་སྟོང་བ་དང༌། དད་སོགས་རྣམ་
བྱང་གི་ཆོས་ཕྱི་རོལ་དོན་གྱིས་སྟོང་བ་དང༌། སེམས་ཀྱི་རང་བཞིན་ཕྱི་རོལ་དོན་
གྱི་སྒྲིབ་པའི་དྲི་མས་གོས་པ་མེད་པ་དང་། གཟུགས་སོགས་ཕྱི་རོལ་དོན་དུ་གྲུབ་
པའི་དབྱེ་བའི་སྤྲོས་པ་མེད་པ་དང་། རྟོགས་པ་ཐོབ་ཟིན་ལ་ཕྱི་རོལ་དོན་དུ་གྲུབ་
པའི་ཉམས་པ་མེད་པ་སྟེ་ཕྱི་རོལ་དོན་སྟོང་སྟེ་དྲུག་མངོན་སུམ་དུ་རྟོགས་པའི་་་་་
མཐོང་ལམ་ཟག་མེད་ཀྱི་གཞི་ཤེས་དྲུག་གོ །ཤེས་རྣམ་ནི། དེ་དག་འཛིན་སྟངས་
ཀྱི་ཡུལ་དུ་བྱས་པའི་གཞི་ཤེས་ཉེར་བདུན་ནོ། །
ལམ་བདེན་གྱི་རྣམ་པ་བཅོ་ལྔ་ལས་དང་བོ་བཞི་ཉོན་སྒྲིབ་ཀྱི་གཉེན་པོ་དང་།
ལྷག་མ་བཅུ་གཅིག་ཤེས་སྒྲིབ་ཀྱི་གཉེན་པོར་འཇོག་པའི་རྒྱུ་མཚན་ཡོད་དེ། བྱེད་
པ་པོ་མེད་པ་སོགས་བཞི་ནི་གང་ཟག་གི་བདག་མེད་པའི་རྣམ་པ་ཅན་དང་། དེ་
བཞི་ལམ་རིགས་པ་སྒྲུབ་པ་ངེས་འབྱིན་བཞི་ཡིད་ལ། གང་ཟག་གི་བདག་འཛིན་
ཉོན་སྒྲིབ་ཀྱི་རྒྱུ་ཡིན་པ་དང་མི་རྟག་སོགས་བཅུ་དྲུག་རྟོགས་པའི་ལམ་ཡང་ཉོན་་་
སྒྲུབ་ཀྱི་གཉེན་པོར་ཕྱེ་བའི་ཕྱིར་ན་དང་བོ་ནི་ཉོན་སྒྲིབ་གྱི་གཉེན་པོ་དང་། ལྷག་
མ་བཅུ་གཅིག་ནི། ལམ་གྱི་རྣམ་པ་འདི་དག་སྒྲིབ་པའི་གཉེན་པོར་ནི་བསྟན་
དགོས་ལ། ཉོན་སྒྲིབ་ཀྱི་གཉེན་པོ་བསྟན་ཟིན་པས་ཤེས་སྒྲིབ་གྱི་གཉེན་པོར་འོས་
མེད་ཀྱི་རིགས་པས་བཞག་གོ །འདིའི་ཟག་བཅས་ཟག་མེད་ནི། རྗེས་ཐོབ་ཡེ་
ཤེས་བདེན་སྟོང་སྒྱུ་མ་ལྟ་བུའི་མ་ཡིན་དགག་གི་རྣམ་པ་ཅན་གྱི་ཞེན་རིག་ཡིན་་་་་
པས་ཟག་བཅས་དང་། མཉམ་བཞག་རྣམ་པར་མི་རྟོག་པའི་ཡེ་ཤེས་མེད་དགག་
གི་རྣམ་པ་ཅན་ཡིན་པས་ཟག་མེད་དུ་བཞག་གོ། ཤེས་སྒྲིབ་རགས་པའི་གཉེན་
པོ་མཐོང་ལམ་ལ་ཟག་མེད་དང་སྒོམ་ལམ་ལ་ཟག་བཅས་སུ་འཇོག་པའི་རྒྱུ་མཚན་
ཡོད་དེ། མཐོང་ལམ་གཙོ་བོར་མཉམ་བཞག་བར་མ་ཆད་དུ་སྐྱེ་ཞིང་དུས་ཐུང་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
，683 .
བས་ཟག་མེད་དང་། སྒོམ་ལམ་ནི་མཉམ་རྗེས་སྤེལ་མར་སྐྱེ་ཞིང་དུས་རིང་བས་
ཟག་བཅས་སུ་བཞག་གོ ཤེས་སྒྲིབ་ལ་གཉེན་པོ་གཉིས་དང་ཉོན་སྒྲིབ་ལ་གཅིག་
བཞག་པ་ནི། ཤེས་སྒྲིབ་སྤོང་བཀའ་བས་ཟག་བཅས་ཟག་མེད་གཉིས་དང་།
ཉོན་སྒྲིབ་སྤོང་སླ་བའི་ཕྱིར་ཟག་མེད་གཅིག་པུ་བཞག་གོ །
འདི་དག་གི་ཐད་དུ་བསྡུས་དོན་གྱི་འགྲེལ་བ་བློ་གསལ་མགྲིན་རྒྱན་ལས།
བཅུ་གཅིག་པོ་འདི་དག་སློབ་དཔོན་ལེགས་ལྡན་འབྱེད་ཀྱིས་འདོད་ཚུལ་ཕར་་་་་
ཕྱིན་ལམ་བསྒྲིགས་ལས། བདག་མེད་ཕྲ་མོ་རྟོགས་པ་མེད་པར་འདོད་པ་ལྟར་ན་
རང་སངས་རྒྱས་ཀྱིས་སྐྱེ་བ་དང་རྒ་ཤི་མ་རིག་པའི་འཁྲུལ་སྣང་དུ་ཁོང་དུ་ཆུད་པ་་
དང་མཐུན་པར་བྱང་ཆུབ་སེམས་དཔའ་ལ་ཡང་ཡོད་པར་བཤད་པར་བྱ་སྟེ།
ཞེས་སྐྱེ་རྒ་སོགས་ཐོག་མའི་མ་རིག་པའི་འཁྲུལ་སྣང་ཙམ་དུ་རྨི་ལམ་ལྟ་བུ་སོགས་་་
ལྔ་དང་། ཀུན་བྱང་སོགས་དྲུག་མ་རིག་པའི་འཁྲུལ་སྣང་ཙམ་ལས་དོན་གཞན་དུ་
མེད་པ་དང་རློམ་པ་མེད་པ་དང་མི་གཡོ་བ་དྲུག་རྟོགས་པ་དང༌། རང་རྒྱལ་ལ་
བདག་མེད་ཕྲ་མོ་རྟོགས་པ་ཡོད་པར་འདོད་པ་ལྟར་ན་ནི་བཟུང་བྱ་དོན་གཞན་་
བདེན་མེད་དུ་དེ་དག་གིས་རྟོགས་པ་ལྟར་བདེན་པར་མེད་ཀྱང་སྣང་བ་རྨི་ལམ་་་
ལྟ་བུར་རྟོགས་པ་སོགས་ལ་སྦྱར་བར་གསལ་བར་གསུངས་སོ། །ཞེས་གསུངས་པ་
ལྟར་ཁས་ལེན་རིགས་པར་སྙམ་ལ། མཆན་འགྲེལ་གསེར་གྱི་ལྡེ་མིག་ལས། ལྷག་
མ་བཅུ་གཅིག་ནི། ཕྱི་དོན་མེད་པ་ལ་སྦྱར་བ་ཡིག་ཆ་ལྟར་ལ། ཕྱི་དོན་བཞེད་
པའི་སློབ་དཔོན་ལེགས་ལྡན་སོགས་ཀྱི་ལུགས་ལ། སྒོམ་ལམ་ལྔ་ནི་རང་རྒྱལ་གྱིས་
སྐྱེ་བ་དང་རྒ་ཤི་སོགས་རང་རྒྱུ་མ་རིག་པའི་འཁྲུལ་སྣང་ཙམ་དུ་རྨི་ལམ་ལྟ་བུར་་་་
རྟོགས་པ་སོགས་ལ་བྱེད་པར་ལམ་བསྒྲིགས་ལས་གསུངས་པས། མཐོང་ལམ་དྲུག་
ནི་གང་ཟག་བདག་མེད་རྟོགས་པ་ལ་བྱེད་དམ་གོང་ལྟར་འཁྲུལ་སྣང་ཙམ་ལས་་་་
གཞན་དུ་མེད་པར་རྟོགས་པ་ལ་བྱེད། ཕྱི་མ་ལྟར་ན་མེད་དགག་མ་ཡིན་དགག་



• 684. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གང་ཡུལ་དུ་བྱེད་བརྟག་པར་བྱའོ། །ཞེས་གསུངས་པས་དཔྱད་དགོས་སོ། ། | བོད་
འགྲེལ་བ་དོན་གསལ་ལས། ཉོན་མོངས་པའི་སྒྲིབ་པའི་གཉེན་པོ་ཉིད་དུ་
ཟག་པ་མེད་པའི་ལམ་གཅིག་དང་། ཐམས་ཅད་ཤེས་པ་ཉིད་ཀྱིས་རང་སངས་
རྒྱས་རྣམས་ཀྱང་བསྡུས་པས་དེའི་ཕྱིར་དེ་དག་གི་ཤེས་བྱའི་སྒྲིབ་པའི་གཉེན་པོ་་་་
ཉིད་དུ་སྒོམ་པའི་ལམ་ཟག་པ་དང་བཅས་པ་དང་། ཟག་པ་མེད་པ་གཉིས་ཡིན་
པས་ལམ་རྣམ་པ་གསུམ་མོ། །ཞེས་སློབ་དཔོན་སེང་བཟང་གིས། གཞི་ཤེས་
སྐབས་ཀྱི་ལམ་བདེན་གྱི་རྣམ་པ་འདིས་རང་རྒྱལ་གྱི་རྟོགས་རིགས་ཀྱང་སྡུད་པའི་་
ཕྱིར་ཤེས་སྒྲིབ་རགས་པའི་གཉེན་པོར་གསུངས་པ་ལ། ལོ་ཆེན་བློ་ལྡན་ཤེས་རབ་
ཀྱིས། ཁྱོད་ཀྱིས་རང་རྒྱལ་གྱི་རྟོགས་རིགས་སྡུད་དགོས་ཞེས་པ་ཤེས་རྣམ་གྱི་
དབང་དུ་བྱས་པ་ཡིན་ན། འདིར་དོན་རྣམ་བཤད་པའི་སྐབས་ཡིན་པས་སྐབས་
འཆོལ་ལ། དོན་རྣམ་ཡིན་ན་གཞི་ཤེས་དེར་འདུ་ག་ལ་དགོས་ཏེ། བདེན་པ་དང་
བོ་གསུམ་གྱི་རྣམ་པ་དེར་མི་འདུ་བ་དང་མཚུངས་པའི་ཕྱིར། སློབ་དཔོན་ནོར་
ཞེས་ཟེར་བ། འདིའི་ལན་ནི། དོན་རྣམ་གྱི་སྐབས་ཡིན་ཀྱང་བདེན་པ་དང་བོ་
གསུམ་གྱི་རྣམ་པ་དང་མི་མཚུངས་ཏེ། རྒྱལ་བས་སྡུག་ཀུན་གཉིས་སྤོང་བའི་ཕྱིར་
ལམ་སྒོམ་ཞེས་འདམས་པ་དེ་ལམ་དེ་རང་རྒྱུད་ལ་བསྐྱེད་བྱར་གདམས་པ་ཡིན་གྱི།
བདེན་པ་དང་བོ་གསུམ་ལྟར་ཤེས་བྱར་གདམས་པ་མ་ཡིན་པའི་ཕྱིར་དང་།
སྐབས་འདིར་ཡང་མཁྱེན་གསུམ་གྱི་ནང་ནས་གཞི་ཤེས་འབའ་ཞིག་གི་རྣམ་པ་་་་་
འཆད་པའི་སྐབས་ཡིན་པའི་ཕྱིར་ན། དེའི་སྐབས་ཀྱི་ལམ་གྱི་རྣམ་པ་འདིས།
གཞི་ཤེས་རང་གི་ངོ་བོའི་སྒོ་ནས་མཚོན་པ་སྟེ་རང་གི་ངོ་བོ་སྐྱེད་ནས་བསྒོམ་པའི་
སླད་དུ་རང་ཡིན་པའི་ཚུལ་གྱིས་བསྡུས་པས་ན་དང་བོ་གསུམ་གྱི་རྣམ་པ་དམིགས་
པར་བསྡུས་པའི་ཚུལ་དང་ག་ལ་མཚུངས། གལ་ཏེ་ཁྱོད་ལྟར་ན་དམིགས་པར་
བསྡུས་པའི་དབང་དུ་བྱས་ཀྱང་། གཞི་ཤེས་ཀྱི་དམིགས་པའི་ལམ་རྣམས་གཞི་



:
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། ་་།
: 685.
ཤེས་སུ་འདུ་དགོས་ཏེ། གཞི་ཤེས་ཉན་རང་ཁོ་ནའི་རྒྱུད་ལ་བཞག་པ་གང་ཞིག་
ཉན་རང་གི་དྲན་ཉེ་རྣམས་ཉན་རང་རང་རྒྱུད་ཀྱི་ལུས་ཚོར་སེམས་ཆོས་ཙམ་ལ་་་་
དམིགས་པའི་ཕྱིར་ན་དམིགས་པ་དམན་ཞེས་དབུས་མཐའི་འགྲེལ་བར་དབྱིག་་་་
གཉེན་གྱིས་གསུངས་པའི་ཕྱིར། འཕགས་པས་ཤེས་སྒྲིབ་ཀྱི་གཉེན་པོར་བཅུ་
གཅིག་གང་ཟག་འདིའོ་ཞེས་དགག་ཚིག་གམ་ངེས་བཟུང་མ་མཛད་པའི་ཕྱིར་ན།
དེ་བཅུ་གཅིག་རང་རྒྱལ་བྱང་སེམས་སངས་རྒྱས་གསུམ་ཀའི་རྒྱུད་ན་ཡོད་པས།
དེ་ལ་ཐེག་པ་གཉིས་ཀའི་ཤེས་སྒྲིབ་རགས་པའི་གཉེན་པོ་ཀུན་བཞེད་ཀྱི་སློབ་་་་་
དཔོན་ལྟར་མཐོང་སྒོམ་ཙམ་ལ་སྦྱར་བ་མིན་ཞེས་རྔོག་ཆེན་པོས་གསུངས་པ་ཡང་་
མི་རིགས་ཏེ། དེ་བྱང་སེམས་དང་སངས་རྒྱས་ལ་བཞག་ན་མཁྱེན་གསུམ་དང་
རྟེན་གྱི་གང་ཟག་སོ་སོར་མ་ངེས་པར་འགྱུར་བས་དེ་འཕགས་པའི་དགོངས་པ་་་་
ཡིན་པ་མི་འཐད་ལ། དེར་མ་ཟད་ཉི་སྣང་ལས། ཤེས་བྱའི་སྒྲིབ་པའི་གཉེན་པོའི་
ལམ་ནི་རྣམ་པ་གཉིས་ཏེ་སྒོམ་པའི་ལམ་ཟག་པ་དང་བཅས་པ་དང་མཐོང་བའི་་་
ལམ་ཟག་པ་མེད་པའོ། 1:| །ཞེས་དེས་ཀྱང་མཐོང་སྒོམ་ཉིད་ལ་སྦྱར་ནས་གསུངས་
པས་སངས་རྒྱས་ལ་ཇི་ལྟར་སྦྱར། དེས་ན་འཕགས་སེང་གཉིས་དགོངས་པ་
གཅིག་པས་སློབ་དཔོན་ལ་དགག་པ་མི་འཐད་དོ། །ཞེས་བྱའོ། །འདི་ནི་གསེར་
ཕྲེང་ལྟར་ཡིན་ལ། རྣམ་བཤད་ལྟར་བཤད་ན་འདིར་བསྟན་གཙོ་བོའི་བཅོ་ལྔ་དེ་
རྣམ་བཞག་གི་རྟེན་ཤེས་ཕྱིར་ཉན་རང་དང་འབྲེལ་བར་བཤད་ཀྱི་དོན་དུ་ནི་བྱང་
ཆུབ་སེམས་དཔས་རང་རྒྱུད་ལ་བསྐྱེད་ནས་བསྒོམ་བྱའི་གཞི་ཤེས་སུ་རང་གི་ངོ་་་་
བོའི་སྒོ་ནས་བསྡུས་པས། རང་རྒྱལ་དང་སངས་རྒྱས་ལ་འཇོག་པ་མི་འཐད་ཅིང་
གཞི་ཤེས་ཀྱི་དམིགས་པ་ཙམ་དུ་བསྡུས་པའི་བདེན་པ་དང་བོ་གསུམ་དང་མཐུན་
དཔེ་ཡང་མི་མཚུངས་པས་སློབ་དཔོན་ལ་དགག་པ་འབྲེལ་མེད་དེ། དེ་ལས་
གཞན་དུ་བྱང་སེམས་ཀྱི་གཞི་ཤེས་ཉེར་བདུན་འདིར། ། དངོས་སུ་མ་བསྟན་ན།



• 686 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐབས་གཞན་དུའང་མ་བསྟན་པའི་སྐྱོན་དུ་མ་འོངས་པར་ཡིག་ཆར་བྱང་སེམས་་་
ཀྱི་གཞི་ཤེས་ཉེར་བདུན་སྐབས་འདིར་དངོས་སུ་བསྟན་ན་སྐབས་གཞན་དུ་ཡང་
མ་བསྟན་པའི་སྐྱོན་དུ་མ་འོངས་པའི་ཕྱིར། དེར་ཐལ། དེ་ལྟ་ན་རྣམ་རྫོགས་སྦྱོར་
བས་གཞི་ཤེས་ཀྱི་རྣམ་པ་མ་ལུས་པ་མི་སྒོམ་པར་ཐལ་བ་དང་། ཤེས་མཐོང་གིས་
བལྟས་ནས་འདའ་བའི་དོན་མེད་པར་ཐལ་བ་དང་། ལམ་ཤེས་ཀྱི་རྣམ་པ་མ་
ཚང་བ་སོགས་ཀྱི་སྐྱོན་ཡོད་པའི་ཕྱིར་ཏེ། རྣམ་བཤད་ལས། བྱང་ཆུབ་སེམས་
དཔའི་གཞི་ཤེས་ཀྱི་ངོ་བོར་གྱུར་པའི་ཤེས་རྣམ་ཉི་ཤུ་རྩ་བདུན་སྐབས་འདིར་་་་་་
དངོས་སུ་མ་བསྟན་ན་རྣམ་རྫོགས་སྦྱོར་བའི་གཞི་ཤེས་ཀྱི་རྣམ་པ་མ་ལུས་པ་་་་་་
སྐབས་གཞན་དུ་ཡང་དངོས་སུ་མ་བསྟན་པར་ཁས་ལེན་དགོས་པས། ཞེས་
གསུངས་པའི་ཕྱིར། ཞེས་གསུངས་པ་ལྟར་རོ། །འོ་ན། སྐབས་འདིའི་དངོས་
བསྟན་ཀྱི་བཅོ་ལྔ་ལ་ཉན་རང་རང་རྒྱུད་པའི་གཞི་ཤེས་མེད་པར་ཐལ། རྣམ་
བཤད་ཀྱི་བཀག་ཚུལ་དེའི་ཕྱིར་ན་མ་ཁྱབ་སྟེ། ཡིག་ཆའི་རང་ལུགས་སྐབས་
འདིའི་དངོས་བསྟན་གྱི་མཐོང་སྒོམ་ལ་ཉན་རང་བྱང་སེམས་ཀྱི་དེ་དག་ཡོད་པར་་
གསུངས་པ་ལྟར་ཡིན་པས། རྣམ་བཤད་ཀྱི་དེ་དངོས་བསྟན་གཙོ་བོའི་དབང་དུ་
བྱས་པའོ། ། ། །
སྐབས་འདིར་མཁས་པའི་དབང་བོ་ཁ་ཅིག་གིས། རྣམ་བཤད་ལས། དང་
བོ་བཞི་ནི་མཐོང་ལམ་ཡིན་པར་གསུངས་པའི་རྗེས་སུ་འབྲངས་ཏེ་མཐོང་ལམ་་་་་
ཟག་མེད་བཞི་ཞེས་དེང་སང་བློ་མཆོག་དམན་ཀུན་ལ་རླུང་ལྟར་གྲགས་ཀྱང་དེ་་་་
ལྟར་ཁས་ལེན་མི་རུང་སྟེ། དང་བོ་བཞི་མཐོང་ལམ་དུ་གསུངས་པའི་ཁུངས་མེད་
པའི་ཕྱིར་ཏེ། ཉི་སྣང་། རྒྱན་སྣང་འགྲེལ་བ་འདི་གསུམ་ཀར་ཉོན་སྒྲིབ་ཀྱི་གཉེན་
པོར་ཟག་པ་མེད་པའི་ལམ་གཅིག་དང་ཞེས་སྤྱིར་གསུངས་པ་ལས་མཐོང་ལམ་དུ་
མ་གསུངས་པའི་ཕྱིར་དང༌། རིགས་པས་ཀྱང་ཉོན་མོངས་པའི་སྒྲིབ་པ་ནི་མཐོང་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
- 687.
ལམ་གཅིག་པུས་སྤོང་མི་ནུས་པའི་ཕྱིར་དང༌། རྒྱ་འགྲེལ་རྣམས་སུ་ལམ་ཕྱི་མ་
བཅུ་གཅིག་ལ་མཐོང་སྒོམ་གྱི་ཁྱད་པར་སྦྱར་ནས། དང་བོ་བཞི་ལ་མཐོང་སྒོམ་གྱི་
ཁྱད་པར་མ་སྦྱར་བར་ཟག་པ་མེད་པའི་ལམ་ཞེས་སྤྱིར་བཟུང་བ་ལ་རྒྱུ་མཚན་་་་་་
ཡང་དག་གཅིག་ཡོད་པའི་ཕྱིར་རོ། །ཞེས་ཟེར་བ་ལ། ལ་ལས་དེ་མི་འཐད་དེ།
ཁྱོད་ཀྱིས་ཚིག་གསལ་དུ་དེ་ལ་སྒོམ་ལམ་ཡོད་པར་བཤད་པ་དེ་ཁུངས་སུ་བྱས་པ་་་
ཡིན་ན་དེས་ཁུངས་མི་ཐུབ་པའི་ཕྱིར་ཏེ། དཔེར་ན་དེར་ཕྱི་མ་བཅུ་གཅིག་སྒོམ་
ལམ་གཅིག་པུ་ལ་བཤད་པ་བཞིན་ནོ། །སྣང་བ་གཉིས་དང་རྣམ་འགྲེལ་དུ་ཕྱི་
མའི་ཟག་མེད་དྲུག་མཐོང་ལམ་དུ་མཛད་པ་དེས་འདི་ཡང་མཚོན་ནུས་པའི་ཕྱིར་་
དང་། རྣམ་བཤད་དུ་མཐོང་ལམ་དུ་མཛད་པ་ལ་རྒྱུ་མཚན་ཡང་དག་གཅིག་ཡོད་
པའི་ཕྱིར་དང་། ཁྱེད་ལྟར་ན་ཉོན་སྒྲིབ་ནི་ཟག་མེད་ཀྱི་ལམ་གཅིག་པུས་སྤོང་
ནུས་པས་སྔ་མ་བཞི་མཐའ་གཅིག་ཏུ་ཟག་མེད་དུ་བཤད་པ་ཡང་ཁས་ལེན་མི་་་་་་
རུང་བར་ཐལ་བའི་ཕྱིར་ཏེ། སྦྱོར་ལམ་ནས་དགྲ་བཅོམ་པའི་བར་སྟན་གཅིག་ལ་
འཐོབ་པ་ཞིག་ཡོད་པས་ཉོན་མོངས་པའི་སྒྲིབ་པ་རྣམས་མཉམ་བཞག་ཐུན་་་་་་་
གཅིག་ལ་སྤོང་བ་བྱེ་སྨྲས་འདོད་ཀྱང་སྐབས་འདིར་དེ་ཁས་མི་ལེན་པར་སྐབས་་་་
གཉིས་པར་གསུངས་པའི་ཕྱིར། གལ་ཏེ་ཉོན་སྒྲིབ་ཀྱི་སྤོང་གཉེན་ལ་ཟག་མེད་
དགོས་པས་དེ་ཟག་མེད་ཀྱི་ལམ་གཅིག་པུས་སྤོང་མི་ནུས་པ་མིན་སྙམ་ན། ཤེས་
སྒྲིབ་ཀྱི་སྤོང་གཉེན་ལ་ཡང་ཟག་མེད་དགོས་པས་ཟག་མེད་ཀྱི་ལམ་གཅིག་པུས་་་་་
སྤོང་ནུས་པར་མཚུངས་པས་ཕྱི་མ་བཅུ་གཅིག་ལ་ཟག་བཅས་བཞག་པ་ཡང་ཅི།
དེས་ན་ཤེས་སྒྲིབ་སྤོང་དཀའ་ཞིང་ཉོན་སྒྲིབ་དེ་ལྟར་མིན་པས་མཐོང་སྒོམ་གཉིས་་
ཀ་དང་མཐོང་ལམ་གཅིག་ཏུ་བཞག་གོ །ཞེས་ཟེར་བས་དཔྱད། །
1:|: འདིའི་ཐད་དུ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། དཔལ་ལྡན་པས།
རྣམ་བཤད་དུ་ཉོན་སྒྲིབ་ཀྱི་གཉེན་པོ་ཟག་མེད་བཞི་མཐོང་ལམ་དུ་གསུངས་པ་་་་



• 688：༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཁུངས་མེད་ཅེས་དགག་པ་མི་འཐད་དེ། སྣང་བ་གཉིས་ཀར་ཤེས་སྒྲིབ་ཀྱི་གཉེན་
པོ་ཟག་མེད་དེ་མཐོང་ལམ་ལ་སྦྱར་བ་དང་། སྐབས་གསུམ་པར་སྒོམ་ལམ་དངོས་
སུ་མི་སྟོན་པའི་རྒྱུ་མཚན་རྣམས་དེའི་ཁུངས་ཡིན་པའི་ཕྱིར། དང་བོ་གྲུབ་སྟེ།
སྣང་བ་གཉིས་སུ་ཤེས་སྒྲིབ་རགས་པའི་གཉེན་པོ་ཟག་མེད་མཐོང་ལམ་ལ་སྦྱར་་་་
བའི་རྒྱུ་མཚན་ཡོད་པའི་ཕྱིར་ཏེ། སྤྱིར་དེའི་གཉེན་པོ་ཟག་མེད་ལ་ཡང་མཐོང་
སྒོམ་གཉིས་ཡོད་པའི་ཕྱིར། དེའི་རྒྱུ་མཚན་གསེར་ཕྲེང་ལས། མཐོང་ལམ་མཉམ་
བཞག་བར་མ་ཆད་དང་སྒོམ་ལམ་དུས་རིང་བས་རྗེས་ཐོབ་མངོན་གྱུར་དང་སྤེལ་་
ནས་སྐྱེ་བས་ཟག་མེད་དང་བོ་དང༌། ཟག་བཅས་གཉིས་པ་ལ་བཞག་གོ །ཞེས་
གསུངས་པའི་ཕྱིར། དེས་ན་འདི་ཡང་མཐོང་ལམ་དང་སྦྱར་བ་གསེར་ཕྲེང་གི་
དགོངས་པའང་ཡིན་ནོ། །གཉིས་པ་གྲུབ་སྟེ། རྣམ་བཤད་ལས། ལམ་འདི་ཡང་
མཐོང་ལམ་སྐབས་ཉིད་དུ་སྒོམ་པར་བྱེད་ཀྱི་སྒོམ་ལམ་ཀྱི་སྐབས་སུ་གོམས་པ་ལྷུར་
བྱེད་པ་ནི་མ་ཡིན་ནོ། །ཞེས་ཉན་ཐོས་ཀྱི་ལམ་ཤེས་པའི་མཐོང་ལམ་དུ། གཙོ་
བོར་སྒོམ་ལམ་དུ་གོམས་པ་ལྷུར་ལེན་མི་བྱེད་པ་གསུམ་པར་སྒོམ་ལམ་དངོས་སུ་་་
མི་སྟོན་པའི་རྒྱུ་མཚན་ཡིན་པ་གང་ཞིག འདིར་ཡང་མཉམ་བཞག་ཟག་མེད་
ཀྱིས་གོམས་པ་ལྷུར་བྱེད་པའི་སྐབས་ལ་སྦྱོར་དགོས་པའི་ཕྱིར། འདིར་ཟག་མེད་
གཉིས་མཐོང་ལམ་ལ་སྦྱར་བའི་རྒྱུ་མཚན་དེ་ཡིན་ནོ། །རྣམ་བཤད་དང༌། སེར་
འབྲས་ཀྱི་ཡིག་ཆ་སོགས་ལ་ཁུངས་མེད་ཟེར་བ་ནི། དེ་དག་རྩོམ་པ་པོ་རྣམས་
ལས་ང་མཁས་སྙམ་པའི་འཁྲུལ་སྐད་དོ། །ཞེས་གསུངས་ལ། ཡང་ལ་ལས། དེ་ནི་
མི་འཐད་དེ། རྣམ་བཤད་དུ་ཟག་མེད་ཀྱི་ལམ་དང་བོ་བཞི་མཐོང་ལམ་དུ་
གསུངས་ཀྱང་དེ་ལ་ཤེས་བྱེད་ཁུངས་གསལ་བར་དྲངས་དུ་མེད་པ་ནི་རང་ཅག་་་་
ཀུན་ལ་མངོན་སུམ་མ་ཡིན་ནམ། དེ་ལ་ཤེས་བྱེད་ཁུངས་མེད་ཅེས་པ་ལ། དགག་
ཁུལ་བྱས་པ་ཁྱོད་ཀྱིས་འབྲེལ་མེད་ཀྱི་རྒྱུ་མཚན་གཉིས་འགོད་པ་ལས་ཁུངས་མ་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 689-
དྲངས་པ་ནི། བྱ་རོག་གཉིས་ཀྱི་གཅིག་གིས་གྲོགས་ལ་ཁྱེད་ནག་པོ་ཡོད་ཅེས་པ་
ལྟར་མ་སོང་ངམ། རྣམ་བཤད་དང་སེར་འབྲས་ཀྱི་ཡིག་ཆར་དེ་ལྟར་གསུངས་པ་
རྣམས་རྣམ་བཤད་ཀྱི་ཤེས་བྱེད་ཁུངས་སུ་ཁྱོད་ཀྱིས་འདོད་དམ། འདི་ཡང་
མཐོང་ལམ་དང་སྦྱར་བ་གསེར་ཕྲེང་གི་དགོངས་པའང་ཡིན་ནོ། །ཞེས་སྨྲ་བ་ནི།
དེ་འདྲའི་ལམ་བཞི་ལ་མཐོང་ལམ་ཡོད་པ་ཙམ་དང་། སྦྱར་བ་གསེར་ཕྲེང་གི་
དགོངས་པ་ཞེས་པའམ། དེ་དག་མཐོང་ལམ་ཡིན་པ་ནི་གསེར་ཕྲེང་གི་དགོངས་
པ་ཞེས་པ་ཡིན། དང་བོ་ལྟར་ན། ཁྱོད་ཀྱི་ཕྱོགས་སྔ་སྨྲ་བ་དེ་ལ་མཐོང་ལམ་མེད་
ཅེས་མ་སྨྲས་པས་དོན་མེད་དོ། །གཉིས་པ་ལྟར་ན། གསེར་ཕྲེང་དུ། ཚིགས་
གསལ་ལས། ཐམས་ཅད་ཤེས་པ་ཉིད་ཀྱི་སྐབས་སུ་ཉན་ཐོས་རྣམས་ཀྱི་རྣམ་པ་
བཅུ་དྲུག་སྨོས་པ་ནི་དེ་དག་གི་མཐོང་བ་དང་སྒོམ་ལམ་གྱི་མཚན་ཉིད་དོ། །
རང་སངས་རྒྱས་ཀྱི་རྣམ་པ་བཅོ་ལྔ་སྨོས་པ་ནི་དེ་དག་གི་སྒོམ་པའི་ལམ་གྱི་་་
མཚན་ཉིད། ཅེས་བདེན་པ་དང་བོ་གསུམ་གྱི་རྣམ་པ་བཅུ་གཉིས་དང་། ལམ་
བདེན་གྱི་དང་བོ་བཞི་ལ། ཉན་ཐོས་ཀྱི་མཐོང་སྒོམ་གཉིས་ཆར་ལ་བཞེད་པ་
ལེགས་ཀྱང་། ཞེས་ཚིགས་གསལ་གྱི་ཤེས་བྱེད་དང་བཅས་ཏེ། དེ་འདྲའི་ལམ་
དང་བོ་བཞི་ལ་མཐོང་སྒོམ་གཉིས་ཀ་ཡོད་པར་དངོས་སུ་གསུངས་པ་ཡོད་པ་ཁྱོད་
ཀྱི་བློ་མིག་ཕྱོགས་ལྷུང་གི་ལིང་ཏོག་གིས་བསྒྲིབས་པ་ཡིན་ནམ་ཡང་ཤའི་མིག་ལ་་་་
བསྒྲིབས། ཁྱོད་ཀྱི་རྒྱུ་མཚན་ཕྱི་མ་ལྟར་ན་རང་རྒྱལ་གྱི་ལམ་ཤེས་པའི་ལམ་ཤེས་
བྱང་སེམས་སྒོམ་ལམ་གྱི་གནས་སྐབས་སུ་གོམས་པ་ལྷུར་ལེན་ཚུལ་གྱིས་སྒོམ་་་་་་་
དགོས་པར་གྱུར་བ་ཤེས་སམ། ཞེས་ཟེར་བས་དཔྱད་པར་བྱའོ། །
ཁ་ཅིག་ན་རེ། སྐབས་འདིར་བསྟན་གྱི་གཞི་ཤེས་ཀྱི་རྣམ་པ་ཉེར་བདུན་
ཐེག་དམན་གྱི་དབང་དུ་བྱས་པ་ཡིན་ཏེ། རྔོག་ལོས། ལམ་ལ་དེ་ནི་བཅོ་ལྔར་
བཤད་ཅེས་པའི་ལམ་ལ་ཉན་རང་བྱང་སེམས་སངས་རྒྱས་ཀྱི་ལམ་ཡོད་པར་་་་་་་



• 690 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཤད་ལ། རང་ལུགས་ཀྱིས་དེ་འགོག་པའི་ཚེ་འདིར་བསྟན་པའི་ཤེས་རྣམ་ཉེར་
བདུན་ནི་ཐེག་དམན་གྱི་ལམ་ཡིན་ལ། ཐེག་དམན་གྱི་ལམ་ནི་ཐེག་ཆེན་གྱི་ལམ་
ལ་དམིགས་པ་མི་སྲིད་དེ། ཐེག་དམན་གྱི་དྲན་ཉེར་རང་རྒྱུད་ཀྱི་ལུས་ཚོར་སེམས་
ཆོས་བཞི་ཁོ་ན་ལ་དམིགས་པར་གསུངས་པའི་ཕྱིར་ཏེ། གསེར་ཕྲེང་ལས། སློབ་
དཔོན་གྱི་བཞེད་པ་ལ་དེ་ལ་རྔོག་ཆེན་པོ་ནི་ལམ་གསུམ་གྱི་རྣམ་པ་འདི་དག་གཞི་
ཤེས་ཀྱི་ཤེས་རྣམ་ཡིན་ནམ། དེས་རྟོགས་བྱ་དོན་རྣམ་ཡིན། དང་བོ་ལྟར་ན།
ལམ་འདི་དག་གིས་རྟོགས་པར་བྱ་བའི་རྣམ་པ་མ་བསྟན་པས་སྐབས་དང་འགལ་་
ཏེ། འདིར་ནི་གཞི་ཤེས་ཀྱི་དམིགས་པ་ལ་སོགས་པ་འཆད་པའི་སྐབས་ཡིན་པས་
སོ། །གཉིས་པ་ལྟར་ན། འདིའི་ལམ་བདེན་ཉན་རང་དང་འབྲེལ་བའི་གཞི་ཤེས་
སུ་འཆད་མི་རིགས་ཏེ། གཞི་ཤེས་ཀྱི་དམིགས་པ་ལ་དེར་འདུ་བས་མ་ཁྱབ་པའི་
ཕྱིར་ཏེ་བདེན་པ་དང་བོ་གསུམ་བཞིན་ནོ། །དེས་ན་སློབ་དཔོན་འདི་ནོར་བ་
ཡིན་པས་འཕགས་པའི་དགོངས་པ་ནི། ཤེས་སྒྲིབ་ཀྱི་གཉེན་པོ་གཉིས་ཀྱིས་རང་
རྒྱལ་བྱང་སེམས་སངས་རྒྱས་གསུམ་གའི་རྒྱུད་ཀྱི་དེའི་གཉེན་པོ་ཟག་བཅས་དང་་་
ཟག་མེད་ཐམས་ཅད་བསྟན་པ་ཡིན་ཏེ། འཕགས་པས་གང་ཟག་འདི་འོ་ཞེས་
པའི་ཁྱད་པར་གྱི་ཚིག་མེད་ལ་སྤྱིའི་སྒྲ་ཡང་རིགས་པས་འཐད་པའི་དོན་ལ་འཇུག་
པས་སོ་ཞེས་འཆད་དོ། །འོན་ཀྱང་སྤྱིར་གཞི་ཤེས་ཀྱི་དམིགས་པ་ལ་དེར་འདུ་
བས་མ་ཁྱབ་ཀྱང་ལམ་བདེན་གྱི་སྐབས་སུ་འདུ་དགོས་ཏེ། འདི་མཁྱེན་གསུམ་
གྱི་ནང་ནས་གཞི་ཤེས་འབའ་ཞིག་གི་སྐབས་ཡིན་པ་དང༌། ཉན་རང་གིས་རང་
རྒྱུད་ཀྱི་ལུས་ཚོར་སེམས་ཆོས་ཉི་ཚེ་ལ་དམིགས་པས་ཐེག་ཆེན་ལས་དམིགས་པ་་་་
དམན་པར་དབུས་མཐའི་འགྲེལ་བར་གསུངས་པའི་ཕྱིར་རོ། །དེས་ན་འཕགས་
པའི་དགོངས་པ་ཡང་སློབ་དཔོན་གྱི་འདི་ངེས་པར་ཡིན་ཏེ། གཞན་དུ་ན་ཐེག་
ཆེན་གྱི་ལམ་བདེན་ཉན་རང་གིས་མངོན་སུམ་དུ་རྟོགས་པར་འགྱུར་རོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
གནས་
， 691 ,
འཕགས་པས་མཐོང་སྒོམ་གྱི་ལམ་ཉིད་གསུངས་པས་ཀྱང་སངས་རྒྱས་ལ་ཇི་ལྟར་་་
སྦྱར། ལ་མཁྱེན་པ་གསུམ་རྟེན་སོ་སོར་ངེས་པས་སངས་རྒྱས་བྱང་སེམས་ལ་གཞི་
ཤེས་ཀྱི་ཤེས་རྣམ་ཡོད་པར་མི་འཐད་དོ། །ཞེས་དང༌། ཡིག་ཆར་དེ་ལྟར་གསུངས།
སྡོམ་ལས་ཀྱང་། གལ་ཏེ་ཁྱོད་ལྟར་དམིགས་པའི་དབང་བྱས་ཀྱང༌། །ཉན་རང་
རང་རྒྱུད་ལུས་ཚོར་སེམས་ཆོས་ཙམ། །དམིགས་ཕྱིར་དམན་ཞེས་དབུས་མཐའི་
འགྲེལ་བར་གསུངས། །ཞེས་གསུངས་པའི་ཕྱིར་ཟེར། །
ཡང་ཁ་ཅིག་དེ་མི་འཐད་པར་ཐལ། སྐབས་འདིར་བསྟན་པའི་གཞི་ཤེས་ཀྱི་
ཤེས་རྣམ་ཉེར་བདུན་བྱང་སེམས་ཁོ་ན་ལ་ཡོད་པའི་ཕྱིར་ཏེ། རྔོག་ལོས་ལམ་
བདེན་ཀྱི་རྣམ་པ་བཅོ་ལྔ་བཤད་པའི་སྐབས་འདིར་རང་རྒྱལ་གྱི་ལམ་བསྡུས་པ་་་་
འབྲེལ་མེད་དེ། རང་རྒྱལ་གྱི་ལམ་ནི་གཞི་ཤེས་ཡིན་ལ། དེ་ལ་དེའི་དམིགས་པ་མ་
ཡིན་དགོས་ཤིང༌། གལ་ཏེ་བཅོ་ལྔའི་ཤེས་རྣམ་བསྟན་ཞེ་ན། རྒྱས་བཤད་དོན་
ནམ་གྱི་སྐབས་དང་འགལ་བར་འགྱུར་ཞེས་རྩོད་པ་ལ། བྱང་ཆུབ་སེམས་དཔའི་
གཞི་ཤེས་ཀྱི་རྣམ་པ་ཉེར་བདུན་སྐབས་འདིར་དངོས་སུ་བསྟན་དགོས་ཞེས་ལན་་་
འདེབས་དགོས་པའི་ཕྱིར་ཏེ། རྣམ་བཤད་ལས། སློབ་དཔོན་བདག་ཉིད་ཆེན་
པོའི་བཞེད་པ་འདི་ལ་སྔོན་གྱི་བོད་ཁ་ཅིག་ན་རེ། གཞི་ཤེས་ཀྱིས་རང་སངས་
རྒྱས་ཀྱི་མངོན་རྟོགས་བསྡུས་པར་བཞེད་པ་འབྲེལ་བ་མེད་དེ། འདི་རྣམས་གཞི་
ཤེས་ཀྱི་དམིགས་པ་ལམ་བདེན་གྱིས་བསྡུས་པ་རྣམས་སྟོན་པ་ཡིན་ལ། གཞི་ཤེས་
ཀྱི་དམིགས་པ་གཞི་ཤེས་སུ་བསྡུས་པ་ལ། དགོས་པ་ཅུང་ཟད་ཀྱང་མེད་ཅིང་།།
དེར་འདུས་པ་དགོས་ན། སྡུག་ཀུན་གྱི་དོན་རྣམ་བརྒྱད་ཀྱང་དེར་གཏོགས་གཞི་
ཤེས་ཀྱི་ནང་དུ་སྡུད་དགོས་ན་དེ་མི་ནུས་པའི་ཕྱིར་རོ། །འོན་ཏེ་འདི་དག་གིས་
ལམ་བདེན་གྱི་རྣམ་པ་ལ་དམིགས་པའི་གཞི་ཤེས་ཀྱི་ངོ་བོ་དངོས་སུ་སྟོན་པར་་་་་
བྱེད་པ་ཡིན་ན། གཞི་ཤེས་ཀྱི་དམིགས་ཡུལ་དུ་གྱུར་བའི་ལམ་བདེན་གྱི་རྣམ་པ་



. 692 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དངོས་སུ་མ་བསྟན་པར་འགྱུར་ལ། དེ་འདོད་ན། སྐབས་ཀྱི་དོན་དང་འགལ་ཏེ།
གཞི་ཤེས་ཀྱི་དམིགས་ཡུལ་བདེན་པ་བཞིའི་རྣམ་པ་སྟོན་པའི་སྐབས་ཡིན་པའི་་་་་
ཕྱིར་རོ། འོ་ན། གཞི་ཤེས་ཀྱི་དམིགས་ཡུལ་དུ་གྱུར་བའི་ལམ་མཐའ་དག་སྟོན་ན།
སངས་རྒྱས་ཀྱི་ཐུགས་རྒྱུད་ལ་ཡོད་པའི་ལམ་ཡང་བསྟན་པར་ཐལ་ལོ་ཞེ་ན།
འདོད་པ་ཁོ་ནའོ་ཞེས་གསུངས་པ་ནི་དཔྱད་པར་བྱ་སྟེ། བྱང་ཆུབ་སེམས་དཔའི་
གཞི་ཤེས་ཀྱི་ངོ་བོར་གྱུར་བའི་ཤེས་རྣམ་ཉི་ཤུ་རྩ་བདུན་སྐབས་འདིར་དངོས་སུ་་་
མ་བསྟན་ན། རྣམ་རྫོགས་སྦྱོར་བའི་གཞི་ཤེས་ཀྱི་རྣམ་པ་མ་ལུས་པ་སྐབས་གཞན་
དུ་ཡང་དངོས་སུམ་བསྟན་པར་ཁས་ལེན་དགོས་པས། དེ་ལྟ་ན་གཞི་ཤེས་ཀྱི་རྣམ་
པ་མ་ལུས་པ་བྱང་ཆུབ་སེམས་དཔའི་སྦྱོར་བའི་སྒོ་ནས་མ་བསྒོམས་ན་ཤེས་མཐོང་
གིས་བལྟས་ནས་འདའ་བར་བྱ་བའི་མངོན་རྟོགས་རྒྱུད་ལ་མ་བསྐྱེད་པའི་ཕྱིར།
ལམ་ཤེས་ཀྱི་ཡན་ལག་མ་ཚང་བ་སོགས་ཉེས་པ་དུ་མའི་འབྱུང་ཁུངས་སུ་གཏོགས་
པས། རྗེ་བཙུན་ནས་བརྒྱུད་དེ་མངོན་པར་རྟོགས་པའི་རྒྱན་གྱི་གདམས་པ་ཕྱིན་
ཅི་མ་ལོག་པ་མང་བ་ལ་སུན་འབྱིན་ལྟར་སྣང་འཕེན་པ་ནི་ཧ་ཅང་གཟུ་ཟླུམས་་་་་
ཆེས་སོ། །ཞེས་གསུངས་པའི་ཕྱིར། ཁྱབ་སྟེ། ལམ་བདེན་གྱི་རྣམ་པ་བཅོ་ལྔ་
བཤད་པའི་སྐབས་འདིར་རང་རྒྱལ་གྱི་ལམ་བསྡུས་པར་ལན་མ་བཏབ་པའི་རྒྱུ་་་་་
མཚན་ཡོད་པའི་ཕྱིར་ཟེར། ཁོ་ན་རེ། རྣམ་བཤད་ལས་དེ་ལྟར་གསུངས་པའི་
དགོངས་པ་ཇི་ལྟར་ཡིན་དཔྱད་དགོས་ཏེ། རྩོད་ལན་འབྲེལ་དཀའ་བའི་ཕྱིར་རོ། །
འོན་ཀྱང་རྣམ་བཤད་ཀྱི་བཤད་ཚུལ་སྔ་ཕྱི་བསྡུར་ན་རྒྱས་བཤད་དུ་ཤེས་རྣམ་་་་་
གཙོ་བོར་བསྟན་ཅིང་། འདིར་དངོས་སུ་བསྟན་པའི་ཤེས་རྣམ་ཉེར་བདུན་བྱང་
སེམས་ཁོ་ནའི་དབང་དུ་བྱས་པ་ལས་སུས་ཀྱང་བསྙོན་མི་རུང་བའི་ཕྱིར་རོ། །
འོན་ཀྱང་སྡོམ་ལས། གལ་ཏེ་ཁྱོད་ལྟར་དམིགས་པའི་དབང་བྱས་ཀྱང་། སོགས་
ཀྱི་སྐབས་རྔོག་ལོའི་རྩོད་ལན་གསེར་ཕྲེང་ལྟར་གསུངས་པས་རྒྱས་བཤད་དུ་དོན་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 693 .
རྣམ་གཙོ་བོ་དང༌། ལམ་བདེན་གྱི་རྣམ་པ་བཅོ་ལྔའི་སྐབས་སུ་རང་རྒྱལ་གྱི་ལམ་
དངོས་སུ་བསྡུས་པར་ཁས་ལེན་དགོས། འདིར་བསྟན་གཙོ་བོར་རྣམ་བཞག་རྟེན་
ཤེས་ནས། །རྗེས་སུ་བཟུང་ཕྱིར་སེམས་དཔའི་བསྐྱེད་བྱ་ཙམ། །ཡིན་ཕྱིར་དམན་
ལའང་མིན་ཞིང་རྒྱས་ལའང་མིན། ཞེས་པ་ནི་རྣམ་བཤད་ལྟར་ཡིན། དེ་ལྟར་ན་
རྒྱས་བཤད་དུ་ཤེས་རྣམ་དང་། རང་རྒྱལ་བསྡུས་པའང་དངོས་མིན་པར་ཁས་
ལེན་དགོས། དེས་ན་ཡིག་ཆར་གཉིས་ཀ་རང་ལུགས་སུ་གསུངས་པ་འདྲ་ལ།
བཤད་ཚུལ་གཉིས་ཀ་རང་ལུགས་སུ་ཁས་བླངས་ན་འགལ་འདུའི་ཕུང་བོར་་་་་་་
འགྱུར་བའི་ཕྱིར་ཟེར་ནད་དཔྱད་གཞི་ཆེའོ། །
དྲི་བ། སྒྲིབ་པའི་མཚན་ཉིད་དང༌། དབྱེ་བ་གང༌། །
ལན། ལམ་འབྲས་ལ་གེགས་བྱེད་ཡང་ཡིན་དངོས་གཉེན་གྱི་གཞོམ་པར་བྱ་
བ་དེ་སྒྲིབ་པའི་མཚན་ཉིད། དབྱེ་ན་དུ་མ་ཡོད་དེ། སྒྲིབ་ཚུལ་གྱིས་དབུས་མཐའ་
རྩ་འགྲེལ་ལྟར་བཅུ་དང་། ཐར་བ་དང་ཐམས་ཅད་མཁྱེན་པ་ལ་སྒྲིབ་པའི་ཉོན་
སྒྲིབ་ཤེས་སྒྲིབ་གཉིས་དང༌། སྟོབས་བཅུ་ལ་སྒྲིབ་པའི་སྙོམས་འཇུག་གི་སྒྲིབ་པ་
སོགས་གསུམ་དང༌། གཙང་བདེ་རྟག་བདག་དམ་པའི་ཕར་ཕྱིན་བཞི་ལ་སྒྲིབ་
པའི་བཞི་ཡོད། ཐར་བ་ཐོབ་པ་ལ་བར་དུ་གཅོད་པའི་ཆ་ནས་བཞག་པའི་སྒྲིབ་
པ། ཉོན་སྒྲིབ་ཀྱི་མཚན་ཉིད། ཆ་བཞག་སྨོས་པས་བྱང་འཕགས་ཀྱི་འདོད་སྲེད་
ཀྱི་ཟག་པ་སྡུད། སེམས་ཉོན་མོངས་པ་དང་། སེམས་མ་ཞི་བ་དང། སེམས་
དག་པ་དག་འདྲ་ལ། སེམས་རྣལ་མ་དང༌། ཞི་བ་དང༌། གྲོལ་བ་དང༌། ཐར་
བ་དག་འདྲ་བས། ཉོན་སྒྲིབ་ཀྱི་སྒྲ་བཤད་མཚན་ཉིད་དེས་ཤེས་སོ། །ཤེས་བྱ་
ཐམས་ཅད་ཆགས་ཐོགས་མེད་པར་མངོན་སུམ་དུ་མཁྱེན་པ་ལ་བར་དུ་གཅོད་་་་
པའི་ཆ་ནས་བཞག་པའི་སྒྲིབ་པ་དེ། ཤེས་སྒྲིབ་ཀྱི་མཚན་ཉིད། ཆ་བཞག་གིས་
ཤེས་སྒྲིབ་རགས་པ་སྡུད་ཅིང་དེ་ཤེས་སྒྲིབ་བྱེད་དགོས་ཏེ།། དེ་ཤེས་སྒྲིབ་ཏུ་བཤད་



694. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅིང་ཉན་ཐོས་དགྲ་བཅོམ་ཐམས་ཅད་ཀྱི་རྒྱུད་ལ་ལྡན་པ་དང་སྒྲིབ་པ་ཡིན་པའི་་་་
ཕྱིར་ཏེ། རྩ་བར། ཉོན་མོངས་ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་
རུ་དང་། །རྒྱལ་སྲས་རྣམས་ཀྱི་དག་པ་སྟེ། །ཞེས་དང་། དེའི་ཉི་སྣང་ལས། ་ རང་
སངས་རྒྱས་ཀྱི་ཤེས་བྱའི་སྒྲིབ་པའི་ཕྱོགས་གཅིག་རྣམ་པར་དག་པ་ནི། ཞེས་
གསུངས་པའི་ཕྱིར་དང༌། འགྲེལ་བ་ལས་ཀྱང་། དེ་དང་ཤེས་བྱའི་སྒྲིབ་པའི་
ཕྱོགས་གཅིག་པོ་གཟུང་བའི་དོན་གྱི་རྣམ་པར་རྟོག་པ་དང་ཞེས་གསུངས་པའི་་་་་
ཕྱིར་རོ། །དབུས་མཐའ་རྩ་བར། ཁྱབ་དང་ཉི་ཚེ་ལྷག་པ་དང་། །སོགས་དང་།
འགྲེལ་བར་སྒྲིབ་པའི་ལེའུ་ལས། སྒྲིབ་པ་ཆེན་པོའི་ཁྱབ་པ་གང་ཡིན་པའོ། །སྒྲིབ་
པ་ཆུང་ངུ་ནི་ཉི་ཚེ་བ་གང་ཡིན་པའོ། །སྦྱོར་བའི་སྒྲིབ་པ་ནི་ལྷག་པ་གང་ཡིན་
པའོ། །ཐོབ་པ་ལ་སྒྲིབ་པ་ནི་མཉམ་པ་གང་ཡིན་པའོ། ཐོབ་པ་ཁྱད་པར་ཅན་ལ་
སྒྲིབ་པ་ནི་ལེན་པ་དང་སྤོང་བ་གང་ཡིན་པའོ། །ཡང་དག་པར་སྦྱོར་བ་ལ་སྒྲིབ་
པའི་ཉོན་མོངས་པའི་སྒྲིབ་པ་རྣམ་པ་དགུ་གང་ཡིན་པའོ། །རྒྱུ་ལ་སྒྲིབ་པ་ནི་དགེ་
ལ་སོགས་པ་རྣམ་པ་བཅུ་ལ་སྒྲིབ་པ་གང་ཡིན་སྟེ་རྒྱུའོ་དོན་གྱི་སྐབས་ཀྱི་ཕྱིར་རོ། །
དེ་ཁོ་ན་ལ་འཇུག་པ་ལ་སྒྲིབ་པ་ནི་བྱང་ཆུབ་ཀྱི་ཕྱོགས་རྣམས་ལ་སྒྲིབ་པ་གང་ཡིན་
པའོ། །དགེ་བ་བླ་ན་མེད་པ་ལ་སྒྲིབ་པ་ནི་ཕ་རོལ་ཏུ་ཕྱིན་པ་རྣམས་ལ་སྒྲིབ་པ་
གང་ཡིན་པའོ། །དེ་ཁྱད་པར་དུ་འགྲོ་བ་ལ་སྒྲིབ་པ་ནི་ས་རྣམས་ལ་སྒྲིབ་པ་གང་
ཡིན་པའོ། །ཞེས་སྒྲིབ་པ་ཆེན་པོ་ནས་བཟུང་སྟེ་ཕར་ཕྱིན་བཅུ་ལ་སྒྲིབ་པ་དང་།
ཁྱད་པར་དུ་འགྲོ་བ་ལ་སྒྲིབ་པ་དང་བཅས་དབུས་མཐའ་རྩ་འགྲེལ་ལས་སྒྲིབ་པ་་་་
བཅུ་ནང་གསེས་ཀྱི་དབྱེ་བ་དང་བཅས་པ་རྒྱས་པར་བཤད་པའི་སྙིང་བོ་བསྡུ་ན།
བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་དང་ཤེས་བྱའི་སྒྲིབ་པ་གཉིས་ནི།
དེའི་རྒྱུད་ཀྱི་སྒྲིབ་པ་ཐམས་ཅད་ལ་ཁྱབ་པར་བྱེད་པས་སམ་རང་གཞན་གྱི་དོན་་་་
གཉིས་ཀ་བསྒྲུབ་པ་ལ་བསྒྲིབས་པས་ཁྱབ་པའི་སྒྲིབ་པ་དང་སྒྲིབ་པ་ཆེན་པོ་ཞེས་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
•695.
བྱའོ། །ཉན་རང་གི་ཉོན་སྒྲིབ་ནི་རང་དོན་ཙམ་ལ་བསྒྲིབས་པས་ཉི་ཚེ་བའི་སྒྲིབ་
པ་དང་སྒྲིབ་པ་ཆུང་ངུའོ། །དུག་གསུམ་སོགས་ལས་གང་ཤས་ཆེ་བར་སྤྱོད་པའི་
སྒྲིབ་པ་ནི་ལམ་བསྒོམ་པའི་སྦྱོར་བ་ལ་བསྒྲིབས་པས་སྦྱོར་བའི་སྒྲིབ་པ་དང་ལྷག་་་་
པའི་སྒྲིབ་པའོ། །དེ་དག་ཆ་མཉམ་པར་སྤྱོད་པའི་སྒྲིབ་པ་ནི་ལམ་འཐོབ་པ་ལ་
བསྒྲིབས་པས་འཐོབ་པ་ལ་སྒྲིབ་པ་དང་མཉམ་པའི་སྒྲིབ་པའོ། །འཁོར་བར་ཞེན་
པས་དེ་ལེན་པ་དང་སྙིང་རྗེ་མེད་པས་དེ་སྤོང་བའི་སྒྲིབ་པ་ནི། སྲིད་ཞི་གཉིས་ཀྱི་
མཐར་ལྟུང་བར་བྱེད་པས་གཉིས་ཀྱི་སྒྲིབ་པ་དང་མི་གནས་པའི་མྱང་འདས་ལ་་་་
བསྒྲིབས་པས་ཐོབ་པ་ཁྱད་པར་ཅན་ལ་སྒྲིབ་པའོ། །
1:| འདོད་ཆགས་ཁོང་ཁྲོ་ང་རྒྱལ་མ་རིག་པ་ལྟ་ངན་དང་མཆོག་འཛིན་ཐེ་ཚོམ་་་
ཕྲག་དོག་སེར་སྣ་སྟེ་ཀུན་སྦྱོར་དགུ་ནི་རིམ་པ་བཞིན་དུ། འཁོར་བ་ལས་སྐྱོ་བ་
དང་སེམས་ཅན་ལ་བཏང་སྙོམས་དང་འཇིག་ལྟ་ཡོངས་སུ་ཤེས་པ་དང་འཇིག་་་་་
ལྟའི་གཞི་སྡུག་བདེན་དང་འགོག་བདེན་དང་ལམ་བདེན་དང་དཀོན་མཆོག་་་་
དང༌། རྙེད་བཀུར་དང་ཡོ་བྱད་བསྙུང་བ་རྣམས་ཡོངས་སུ་ཤེས་པ་ལ་བསྒྲིབས་
པས་ཡང་དག་པར་སྦྱོར་བ་ལ་སྒྲིབ་པ་ཞེས་བྱ་ཞིང་། དེ་ཡང་དང་བོ་གཉིས་ནི་དེ་
ཁོ་ན་ཉིད་མཐོང་བའི་སྦྱོར་བ་ལ་སྒྲིབ་བྱེད་དང༌། གཞན་བདུན་ནི་དེ་ཁོ་ན་ཉིད་
མཐོང་བ་དངོས་ལ་སྒྲིབ་བྱེད་དོ། །དགེ་སོགས་བཅུ་ནི་བླ་མེད་བྱང་ཆུབ་ཀྱི་རྒྱུ་
གྱུར་བའི་དགེ་བ་སྤྱི་དང་འབྲས་བུ་བྱང་ཆུབ་དང༌། ཐེག་ཆེན་སེམས་བསྐྱེད་ཡང་
དག་པར་འཛིན་པ་དང་སེམས་བསྐྱེད་ནས་སྤྱོད་པ་ཕྱིན་དྲུག་ལ་སྤྱོད་པའི་བློ་ལྡན་
དང་ཐེག་ཆེན་གྱི་མཐོང་ལམ་ཐོབ་པས་འཁྲུལ་མེད་དང་། སྒོམ་ལམ་ཐོབ་པའི་
སྒྲིབ་མེད་དང་། དགེ་བ་ཐམས་ཅད་རྫོགས་བྱང་དུ་བསྔོ་བ་དང་། ཐེག་པ་ཆེན་
པོ་ཟབ་ཅིང་རྒྱ་ཆེ་བའི་ཆོས་རྣམས་ལ་མི་འཇིགས་པའི་མི་སྐྲག་པ་ཐོབ་པ་དང་།
དེ་ཐོབ་ན་མང་དུ་ཐོས་པ་དང་རྟོགས་པ་དང་ལྡན་པར་གྱུར་བས་ཆོས་ལ་སེར་སྣ་་



• 696 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
མེད་པར་བསྟན་པས་སེམས་ཅན་སྨིན་པར་བྱེད་པ་དང༌། དེ་ལས་སྤངས་རྟོགས་
ཡོངས་སུ་རྫོགས་པ་ལ་དབང་བའི་སངས་རྒྱས་ཐོབ་པ་སྟེ་བཅུའོ། །དེ་ན་དགེ་
སོགས་བཅུ་ལ་སྒྲིབ་པ་ནི། བྱང་ཆུབ་ཀྱི་རྒྱུའི་དགེ་བ་ལ་དྲག་ཏུ་གུས་པར་སྦྱོར་
བའི་རྩོམ་པ་མེད་པ་དང༌། སྐྱེ་མཆེད་མིན་པ་སྟེ་བྱང་ཆུབ་ཀྱི་དགེ་བ་སྐྱེ་བའི་སྒོར་
མི་འགྱུར་བའི་ཕྱི་རོལ་བའི་བསྟན་བཅོས་སོགས་ལ་བརྩོན་པ་དང༌། ཚུལ་བཞིན་
ཡིད་ལ་བྱེད་པའི་རྣལ་འབྱོར་མིན་པ་ཞེ་སྡང་གི་གཉེན་པོར་མི་སྡུག་པ་དང་་་་་་་
ཆགས་པའི་གཉེན་པོ་བྱམས་པ་སྒོམ་པ་ལྟ་བུས་གང་བསྐྱེད་པ་དང༌། དགེ་བ་མ་
སྐྱེས་པ་སྐྱེ་བར་མི་བྱེད་པ་དང་། ། སྐྱེས་ཟིན་གོང་འཕེལ་དུ་ཡོད་པ་མི་བྱེད་པ་
དང་། ཚོགས་གཉིས་རབ་ཏུ་རྫོགས་པར་མ་བྱས་པ་དང་། ཐེག་ཆེན་གྱི་རིགས་
དང་མི་ལྡན་པ་དང་། ཐེག་ཆེན་དགེ་བའི་བཤེས་གཉེན་གྱིས་ཟིན་པ་དང་མི་
ལྡན་པ་དང་། སེམས་འཁོར་བས་ཡོངས་སུ་སྐྱོ་བས་འཇིགས་པ་དང་། ཕྱིན་དྲུག་
ལ་འཇུག་པའི་སྒྲིབ་པ་དང་མི་ལྡན་པ་དང༌། བྱང་སེམས་ཀྱི་ཡོན་ཏན་མི་ཤེས་
པའི་སྐྱེ་བོ་ངན་པ་བླུན་པོ་དང་། བྱང་སེམས་རང་ལ་ཞེ་འགྲས་པའི་སྐྱེ་བོ་སྡང་བ་
དང་འགྲོགས་པ་གཉིས་དང་། རང་གི་གནས་ངན་ལེན་མཐོང་སྤང་གི་ས་བོན་
བརྟས་པ་དང་། ལས་སྒྲིབ་ཉོན་སྒྲིབ་རྣམ་སྨིན་གྱི་སྒྲིབ་པ་གསུམ་ལས་ལྷག་མ་
གང་རུང་དང་ལྡན་པ་དང༌། གྲོལ་བར་བྱེད་པའི་ཤེས་རབ་ལས་སུ་མི་རུང་བས་
མ་སྨིན་པ་དང༌། རང་གཞན་གྱི་གནས་ངན་ལེན་སྒོམ་སྤང་གི་ས་བོན་དང་ལྡན་
པ་དང༌། ལེ་ལོ་དང་བག་མེད་དང་སྲིད་པ་འཁོར་བ་དང༌། འདོད་པའི་ཡོན་
ཏན་སོགས་ལོངས་སྤྱོད་ལ་ཆགས་པ་དང་། ཐེག་ཆེན་ལས་སེམས་ཞུམ་པ་དང་།
ཐེག་ཆེན་གྱི་ཆོས་གང་ཟག་ལ་ཡོན་ཏན་ཅན་དུ་ཡིད་མི་ཆེས་པའི་མ་དད་པ་དང་།
ཐེག་ཆེན་གྱི་ཆོས་ལ་སྐྱོན་སེལ་ཡོན་ཏན་སྒྲིབ་བྱེད་དུ་མ་མོས་པ་དང་། དགོངས་
པ་ཅན་གྱི་བཀའ་རྣམས་སྒྲ་ཇི་བཞིན་དུ་སྤྱོད་པ་དང་དམ་པའི་ཆོས་ལ་ཆེས་ཆེར་་་



1
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
། • 697 .
རམ་གཅེས་པར་མི་འཛིན་པ་དང༌། རྙེད་བཀུར་ལ་འདུ་བའི་ཆགས་པ་དང་འགྲོ་
བ་ལ་སྙིང་རྗེ་མེད་པ་དང༌། དམ་པའི་ཆོས་ཐོས་པའི་ཕོངས་པའི་ལས་དང་ལྡན་
པ་དང་། ཐོས་པ་ཉུང་བ་དང་ཏིང་ངེ་འཛིན་ཡོངས་སུ་སྦྱངས་པར་མ་བྱས་པའི་
སྒྲིབ་པ་སྟེ། སུམ་ཅུ་བོ་དེའི་བཟློག་ཕྱོགས་དགེ་བ་ལ་སྦྱོར་བ་གཉིས་ཀྱིས་རྩོམ་པ་
སོགས་གསུམ་གསུམ་ནི་རིམ་པ་ལྟར་དགེ་བ་སོགས་བཅུའི་སྐྱེ་བའི་བྱེད་རྒྱུ་ནས་་་་
ཐོབ་པའི་བྱེད་རྒྱུའི་བར་རྣམས་ཡིན་ལ། དེ་དག་ལ་སྒྲིབ་པ་དང་བོ་ནས་སུམ་ཅུ་
བའི་བར་གསུམ་གསུམ་གྱིས་རིམ་བཞིན་སྒྲིབ་པར་བྱེད་པས་སྒྲིབ་པ་སུམ་ཅུ་བོ་དེ་
དག་ལ་རྒྱུ་ལ་བསྒྲིབས་པ་དང་དགེ་སོགས་ལ་སྒྲིབ་པ་ཞེས་བྱའོ། ། །
བྱང་ཆུབ་ཀྱི་ཕྱོགས་རྣམས་ལ་སྒྲིབ་པ་ནི་དྲན་པ་ཉེར་བཞག་གི་གཞི་ལ་མི་་་་
མཁས་པ་དང་། ལེ་ལོ་དང་ཏིང་ངེ་འཛིན་སྒོམ་པའི་ཡན་ལག་ཉམས་པར་བྱས་
པ་དང་ཐར་བ་ཆ་མཐུན་གྱི་དགེ་རྩ་མི་སྐྱེད་པ་དང་། དད་སོགས་ལྔ་ཉམ་ཆུང་བ་
དང་མཐོང་སྤོང་གི་ལྟ་བ་ངན་པ་དང་གནས་ངན་ལེན་ཏེ་སྒོམ་སྤང་ཉོན་མོངས་་་
ཀྱི་ས་བོན་གྱི་བར་བདུན་པོ་དེས་དེ་ཁོ་ན་ཉིད་ལ་འཇུག་པ་ལ་སྒྲིབ་པའོ། །ཕར་
ཕྱིན་བཅུའི་མི་མཐུན་ཕྱོགས་སེར་སྣ་སོགས་དྲུག་དང་དགེ་བ་མི་བསྔོ་བ་དང་སྨོན་
ལམ་མི་འདེབས་པ་དང༌། མི་མཐུན་ཕྱོགས་ལ་ཉམ་ཆུང་བར་བྱས་པ་སོགས་
དང༌། དགོངས་པ་ཅན་སྒྲ་ཇི་བཞིན་དུ་སྤྱོད་ཅིང་དཔེ་མཁྱུད་བྱེད་པ་སོགས་ཏེ།
བཅུ་ནི་ཕར་ཕྱིན་ལ་སྒྲིབ་པ་དང་དགེ་བ་བླ་ན་མེད་པ་ལ་སྒྲིབ་པའོ། །ས་བཅུའི་
ངོས་སྐལ་གྱི་ཉོན་མོངས་ཅན་མ་ཡིན་པའི་མི་ཤེས་པ་ཉེར་གཉིས་སོགས་ནི། ཆོས་
དབྱིངས་ཀུན་འགྲོའི་དོན་དུ་རྟོགས་པ་སོགས་གོང་ནས་གོང་དུ་འགྲོ་བ་ལ་་་་་་་་་
བསྒྲིབས་པས་ས་རྣམས་ལ་སྒྲིབ་པ་དང༌། ཁྱད་པར་དུ་འགྲོ་བ་ལ་སྒྲིབ་པ་ཞེས་
བྱའོ། །དབུས་མཐའ་ལས། དེ་ལྟར་སྒྲིབ་པ་བཅུ་རྒྱས་པར་བཤད་ནས་དོན་བསྡུ་
ནི་ཉོན་མོངས་པ་ཡི་སོགས་ཏེ། སྒྲིབ་པ་གཉིས་པོ་དེར་ནི་སྒྲིབ་པ་བཅུ་བོ་ཐམས་



• 698 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཅད་འདུ་སྟེ། སྒྲིབ་པ་གཉིས་དེ་ཟད་ནས་ནི་སྒྲིབ་པ་བཅུ་བོ་ཐམས་ཅད་ལས་
གྲོལ་བར་འདོད་པ་ཡིན་པའི་ཕྱིར་ཞེས་པའོ། །ཡིག་ཆར། ཉོན་སྒྲིབ་ཀྱི་ཆ་བཞག་
གིས་བྱང་འཕགས་ཀྱི་འདོད་སྲེད་ཀྱི་ཟག་པ་སྡུད་གསུངས་པ་ནི། གཞན་དོན་
སྒྲུབ་པའི་ཡན་ལག་ཏུ་གྱུར་བའི་འདོད་སྲེད་དེ། ཐར་བ་ཐོབ་པ་ལ་བར་དུ་
གཅོད་པའི་ཆ་ནས་ཏེ་སྒོ་ནས་ཉོན་སྒྲིབ་ཏུ་འཇོག་གི་སེམས་མ་ཞི་བར་བྱེད་པ་
སོགས་ཉོན་མོངས་ཀྱི་ཉེས་པ་མི་བསྐྱེད་པས་ཡིན་ནོ། །ཤེས་སྒྲིབ་ཀྱི་ཆ་བཞག་
གིས་ཤེས་སྒྲིབ་རགས་པ་སྡུད་གསུངས་པ་ནི། དེ་ཤེས་བྱ་ཐམས་ཅད་ཆགས་
ཐོགས་མེད་པར་མངོན་སུམ་དུ་མཁྱེན་པ་ལ་གཙོ་བོར་བར་དུ་གཅོད་པས་ཤེས་་་་
སྒྲིབ་ཏུ་བཞག་པ་མིན་གྱི། ཤེས་བྱ་ཕྱི་དོན་དུ་འཛིན་པའི་སྒྲིབ་པ་སྤངས་པའི་
ཐར་བ་ཐོབ་པ་ལ་གཙོ་བོར་བར་དུ་གཅོད་པས་བཞག་པ་ཡིན་ཏེ། ། རྣམ་དག་
སྐབས་ཀྱིས་སྒྲུབ་ཚུལ་ཡོད་པའི་ཕྱིར་རོ། །
རྒྱུད་བླ་མ་ལས། སྟོབས་སོགས་རྣམས་ལས་སྟོབས་དྲུག་དང་། །གསུམ་དང་
གཅིག་གིས་རིམ་པ་བཞིན། །ཤེས་བྱ་སྙོམས་པར་འཇུག་པ་དང་། །བག་ཆགས་
བཅས་པ་ཀུན་བསལ་བས། །ཞེས་གནས་དང་གནས་མིན་མཁྱེན་པའི་སྟོབས་ལ་
སོགས་པ་རྣམས་ལས་དང་བོ་དྲུག་དང་དེ་ནས་གསུམ་དང་གཅིག་གིས་རིམ་པ་་་་
བཞིན་དུ་གདུལ་བྱའི་རྒྱུད་ཀྱི་ཤེས་སྒྲིབ་གོ་ཆ་མཚོན་གྱིས་ཕུག་པ་ལྟར་ཕུག་པ་་་་་
དང་། སྙོམས་འཇུག་གི་སྒྲིབ་པ་རྩིག་པ་གཞིག་པ་ལྟར་གཞིག་པ་དང་བག་ཆགས་
བཅས་པ་སྟེ་ཉོན་མོངས་པའི་སྒྲིབ་པ་ཀུན་བསལ་བས་དེ་ཤིང་གཅོད་པ་ལ་ཐོགས་
པ་མེད་པའི་ཕྱིར་ལྷའི་དབང་བོའི་རྡོ་རྗེས་ཕ་རོལ་གཟུགས་ཅན་ཐམས་ཅད་་་་་་་
འཇོམས་པ་ལ་ཐོགས་མེད་པ་དང་འདྲའོ་ཞེས་པའོ། །གོ་ཆས་ལུས་རྗེན་ལ་རེག་
པ་ལ་བསྒྲིབ་པ་ལྟར་ཤེས་སྒྲིབ་ཀྱིས་ཤེས་བྱ་ཐམས་ཅད་རྗེན་པར་མཐོང་བ་ལ་
བསྒྲིབ་པའམ། དཔའ་བོའི་གོ་ཆ་ཕུག་དཀའ་བ་ལྟར་ཤེས་སྒྲིབ་སྤོང་དཀའ་བ་



1
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། ད
699.
དང༌། རྩིག་པས་ཕན་ཚུན་གྱིས་ཁེངས་པའི་བར་མཚམས་གཅོད་པ་ལྟར་སྙོམས་
འཇུག་གི་སྒྲིབ་པས་ཁམས་གོང་འོག་གི་བར་མཚམས་གཅོད་པ་དང༌། ལྗོན་ཤིང་
གིས་ཡལ་ག་ལོ་འདབ་མེ་ཏོག་འབྲས་བུ་སོགས་རྒྱུན་དུ་སྐྱེད་པ་ལྟར་ཉོན་མོངས་་་་
ཀྱིས་ལས་དང་རྣམ་ཤེས་སོགས་སྲིད་པའི་ཡན་ལག་ཐམས་ཅད་སྐྱེད་པ་ནི་དཔེ་་་་
སྦྱར་ཚུལ་ལོ། །དེས་ན་ཤེས་སྒྲིབ་སྟོབས་དང་བོ་དྲུག་ལ་དངོས་སུ་བསྒྲིབ་པ་དང་
གཞན་གཉིས་ཀྱིས་སྟོབས་གསུམ་དང་གཅིག་ལ་བརྒྱུད་ནས་བསྒྲིབ་ཚུལ་གྱིས་སྒྲིབ་
པ་གསུམ་དུ་ཕྱེ་བའོ། །
བྱིང་བའི་མཚན་ཉིད་དང་དེ་ལ་དགེ་བ་ལུང་མ་བསྟན་གཉིས་ཡོད་པ་་་་་་
བསམ་གཟུགས་ཆེན་མོ་ལས་གསུངས་ཚུལ་ནི། དེ་ཉིད་ལས། བྱིང་རྒོད་གཉིས་
ལས། བྱིང་བའི་མཚན་ཉིད་ཡོད་དེ། དགེ་བ་སྒོམ་ཚེ་སེམས་ཀྱི་འཛིན་སྟངས་
ཞུམ་པའི་སེམས་བྱུང་དགེ་བ་དང་ལུང་མ་བསྟན་གང་རུང་གི་ཆར་གཏོགས་པའི་
སེམས་བྱུང་འདུ་བྱེད་དེ་དེ་ཡིན་པའམ། བསྡུ་ན། དེའི་ཚེ་སེམས་ཀྱི་གསལ་ངར་
ཞུམ་པའི་སེམས་བྱུང་ནང་གི་གཡེང་བ་དེ་དེ་ཡིན་པའི་ཕྱིར་ཏེ། ཞེས་དང་། དབྱེ་
ན། རང་ཡིན་གྱི་དགེ་བ་དང་ལུང་མ་བསྟན་གཉིས་ཡོད། དགེ་བ་ཞིག་ཡོད་དེ།
བྱིང་བ་ཕྲ་མོ་དགེ་བའི་དམིགས་པ་ལ་གནས་ཀྱང་གསལ་ངར་རམ་འཛིན་སྟངས་
ཀྱི་ངར་མེད་པ་དྭངས་ཆ་ཙམ་གྱི་དེ་དེ་ཡིན་པའི་ཕྱིར་ཏེ། དེ་དད་སོགས་དང་
མཚུངས་ལྡན་ཡིན་པས་དགེ་བ། གསལ་ངར་མེད་པས་དྭངས་ཆ་ཙམ་གྱི་བྱིང་བ་
ཡིན་པའི་ཕྱིར་ཏེ། དེ་འདྲ་ཞིག་ཡོད་པའི་ཕྱིར། ཞེས་དང་། ལུང་མ་བསྟན་ཞིག་
ཡོད་དེ། འཛིན་སྟངས་ཧད་ཀྱིས་ཤོར་ནས་དམིགས་པ་བོར་ཞིང་སེམས་འཕྲོ་མི་
ཐུབ་པར་དྭངས་ཆ་ཙམ་ལ་སྡོད་པའི་སྐབས་ཀྱི་བྱིང་བ་རགས་པ་དེ་དེ་ཡིན་པའི་་་
ཕྱིར་ཏེ། དེ་འདྲའི་རགས་པ་ཞིག་ཡོད་པའི་ཕྱིར། འཁྲུལ་བྲལ་འཇམ་དཔལ་ཞལ་
ལུང་ལས། གསལ་ཆའི་ངར་ཆ་ཧད་ཀྱིས་ཤོར་ནས་དྭངས་ཆ་ཙམ་ལས་མི་འདུག་



. 700 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ན་བྱིང་བ་རགས་པར་ངོ་ཤེས་པར་བྱེད། ཅེས་གསུངས་པའི་ཕྱིར། ཞེས་སོ།
ཡང་བྱིང་བ་ལ་ཕྲ་རགས་འབྲིང་གསུམ་འཇོག་ཚུལ་ཡོད་དེ། དབྱངས་ཅན་
དགའ་བློའི་ལམ་རིམ་ཆེན་མོའི་བརྡ་འགྲོལ་ལས། བྱིང་བ་ནི། ཡུལ་དགེ་བའི་
དམིགས་པ་ལ་སེམས་ཀྱི་གསལ་ངར་ཞུམ་པའི་སེམས་བྱུང་གི་གཡེང་བ་སྟེ། བྱིང་
བ་ཡིན་ན། དགེ་བ་དང་ལུང་མ་བསྟན་གང་རུང་ཡིན་པས་ཁྱབ། དེ་ལ་ཕྲ་རགས་
འབྲིང་གསུམ་ཡོད་དེ། དྭངས་ཆ་ཡོད་ཀྱང་དམིགས་པའི་ངར་ཅུང་ཟད་ཤོར་བ་
ནི་བྱིང་བ་ཕྲ་མོ་དང་། ངར་མེད་དྭངས་ཆ་ཙམ་ཡོད་པ་ནི་བྱིང་བ་འབྲིང་དང་།
ངར་ཆ་དང་དྭངས་ཆ་གཉིས་ཀ་མེད་པ་ནི། བྱིང་བ་རགས་པར་བཤད་དོ། །ཞེས་
དང༌། རྗེ་བླ་མས་མཉམ་པར་བཞག་དུས་སུ་བྱིང་བ་ཕྲ་རགས་ཇི་ལྟར་འོང་།
ཞེས་དྲིས་པའི་ལན་དུ། དྲི་ལྷག་བསམ་རབ་དཀར་གྱི་དྲིས་ལན་བློ་བཟང་བཞད་
པའི་སྒྲ་དབྱངས་ལས། ཏིང་འཛིན་གཡོ་མེད་སྐྱངས་པའི་ཚེ། །ཅུང་ཟད་དམིགས་
པའི་ངར་ཤོར་ནས། །བྱིང་བ་ཕྲ་མོས་ཟིན་པ་ཡིན། །ངར་མེད་དྭངས་ཆ་ཡོད་པ་
ན། །བྱིང་བ་འབྲིང་གི་སླེབས་པ་ཡིན། །དྭངས་པའང་མེད་ན་བྱིང་བ་ཆེ། །ཞེས་
གསུངས་ཤིང་། དེ་ལ་དགེ་བ་དང་ལུང་མ་བསྟན་གཉིས་ཡོད་པར་གསུངས་ཚུལ་
ཡང་དེ་ཉིད་ལས། བྱིང་བ་དྭངས་གསལ་ཙམ་ཡོད་ཀྱང་། །ངར་མེད་དམིགས་པ་
ལྷོད་པ་ཡི། །ལུང་མ་བསྟན་ནམ་དགེ་བ་ཡིན། །ཅི་ཡང་རུང་བའི་ཤེས་པ་ཡིན། །
ཞེས་གསུངས་སོ། །བསམ་གཟུགས་ཆེན་མོ་དང་འཇམ་དཔལ་ཞལ་ལུང་གི་
བཤད་པ་ལྟར་ན། བྱིང་བ་ཕྲ་རགས་རིམ་བཞིན་དགེ་བའི་དམིགས་པ་བོར་མ་
བོར་གྱི་ཁྱད་ཡོད་ཀྱང་འཛིན་སྟངས་ཀྱི་ངར་མེད་པ་དང་། དྭངས་ཆ་ཙམ་ལ་
གནས་པ་ནི་གཉིས་ཀ་ལ་འདྲ་བ་དང༌། གཞུང་ཕྱི་མ་རྣམས་ཀྱི་བཤད་པ་ལྟར་ན།
བྱིང་བ་ཕྲ་མོའི་ཚེ་ན་འཛིན་སྟངས་ཀྱི་ངར་ཡོད་པ་དང་རགས་པའི་ཚེ་ན་དྭངས་་
ཆ་མེད་པ་ལྟ་བུ་ཡིན་པས་དཔྱད་དགོས། གཞུང་འདི་དག་ལས་བྱིང་བ་ཕྲ་མོ་ནི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
-701 .
དགེ་བ་དང་། བྱིང་བ་རགས་པ་ནི་མ་སྒྲིབ་ལུང་མ་བསྟན་དུ་གསུངས་པས་སྒྲིབ་
གཉིས་ལས་གཞན་པའི་སྙོམས་འཇུག་གི་སྒྲིབ་པ་ལ་ཕྲ་རགས་གང་འཇོག་དཔྱད་
དགོས་སོ། །
རྒོད་པའིམཚན་ཉིད་ནི། བསམ་གཟུགས་ཆེན་མོ་ལས། རྒོད་པའི་མཚན་
ཉིད་ཡོད་དེ། དམིགས་པ་སྡུག་པ་སྟེ་ཡིད་དུ་འོང་བ་ལ་རྣམ་པ་མ་ཞི་ཞིང་ཕྱིར་
འཕྲོ་བར་བྱེད་པ་ཞི་གནས་ལ་བར་དུ་གཅོད་པའི་འདོད་ཆགས་ཀྱི་ཆར་གཏོགས་་
པའི་ཉེ་ཉོན་དེ་དེ་ཡིན་པའི་ཕྱིར་ཏེ། ཞེས་གསུངས་པ་ལྟར་རོ། །འདིའི་ཐད་དུ་
བསྡུས་དོན་གྱི་འགྲེལ་བ་བློ་གསལ་མགྲིན་རྒྱན་ལས། སྙོམས་འཇུག་གི་སྒྲིབ་པར་
གྱུར་བའི་རྒོད་པ་ཉོན་སྒྲིབ་ཡིན་ཏེ། གཞུང་ཆེན་མོ་རྣམས་ལས་འདོད་ཆགས་ཀྱི་
ཆར་གཏོགས་མ་ཡིན་པའི་རྒོད་པ་མ་གསུངས་པའི་ཕྱིར་ཞེ་ན། ལམ་རིམ་འཇམ་
དཔལ་ཞལ་ལུང་ལས། འདོད་པའི་ཡུལ་ཡིད་དུ་འོང་བའི་རྣམ་པ་འཆར་ལ་ཁད་
བྱུང་བ་ན་རྒོད་པ་ཕྲ་མོ་དང། འདོད་ཆགས་ཀྱི་རྣམ་པ་ཧད་ཀྱི་སྐྱེས་པ་རྒོད་པ་
རགས་པར་རྟོགས་ནས། ཞེས་གསུངས་པས་ཕྲ་མོ་དགྲ་བཅོམ་ལ་ཡོད་དམ་
དཔྱད། ཅེས་པ་ལྟར་དཔྱད་དགོས་སོ། ། །།
གཙང་བདེ་རྟག་བདག་དམ་པའི་ཕར་ཕྱིན་བཞི་ལ་སྒྲིབ་པའི་སྒྲིབ་པ་བཞི་་་ །
ནི། འདོད་ཆེན་པའི་སྒྲིབ་པ་དང༌། མུ་སྟེགས་ཀྱི་བདག་ལྟའི་སྒྲིབ་པ་དང༌། ཉན་
ཐོས་ཀྱི་སྡུག་བསྔལ་ལ་འཇིགས་པའི་དམན་སྒྲིབ་དང༌། རང་རྒྱལ་གྱིས་སེམས་
གཅན་དོན་ལ་མི་ལྟོས་པའི་དམན་སྒྲིབ་དང་བཞིའོ། །འདོད་ཆེན་པས་ཐེག་ཆེན་
གྱི་མདོ་སྡེ་སངས་རྒྱས་ཀྱི་བཀའ་མ་ཡིན་ནོ་ཞེས་སྐུར་བ་འདེབས་པ་དང་མུ་་་་་་
སྟེགས་པས་གསུམ་ལྡན་དང་བརྗོད་དུ་མེད་པའི་བདག་སོགས་ཡོད་པར་ལྟ་བ་་་་་
དང༌། ཉན་ཐོས་རང་གཅིག་པུའི་ཆེད་དུ་འཁོར་བའི་སྡུག་བསྔལ་གྱིས་འཇིགས་
ནས་སེམས་ཅན་གྱི་དོན་འདོར་བར་འདོད་པ་དང་། རང་རྒྱལ་གྱིས་སེམས་ཅན་



. 702 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གྱི་དོན་ཁུར་དུ་མི་འཛིན་པས་དེ་ལ་ལྟོས་མེད་ཀྱི་སྒྲིབ་པ་བཞི་བོ་དེ། མངོན་གྱུར་
བ་ནི་གཙོ་ཆེར་རྟེན་གྱི་གང་ཟག་བཞིའི་སྒོ་ནས་སོ་སོར་ཕྱེ་བ་ཡིན་གྱི་ས་བོན་ནི་་་་
རྟེན་ངེས་པ་མེད་པས། ཐེག་པ་ཆེན་པོའི་ལམ་དུ་བགྲོད་པ་ཀུན་གྱིས་སྤོང་དགོས་
ཤིང༌། དེ་ཡང་སྲིད་ཞིའི་མཐར་ལྟུང་བྱེད་དུ་ཤེས་ནས་དང་བོའི་གཉེན་པོར་ཐེག་
ཆེན་ལ་མོས་པ་སྟེ། ཡིད་ཆེས་ཀྱི་དད་པ་དང་། གཉིས་པའི་གཉེན་པོར་ཤེར་ཕྱིན་
དང༌། གསུམ་པའི་གཉེན་པོར་ནམ་མཁའ་མཛོད་ཀྱི་ཏིང་ངེ་འཛིན་དང༌། བཞི་
བའི་གཉེན་པོར་ལྷག་བསམ་གྱི་སྙིང་རྗེ་བཞི་སྒོམ་ནས་འབྲས་བུ་ལོག་འཛིན་བཞི་་
སྤངས་པའི་ཕར་ཕྱིན་བཞི་ཐོབ་པར་བྱ་དགོས་སོ། །འདིའི་སྒྲིབ་པ་བཞིའི་དང་པོ་
ནི་གྲུབ་མཐའ་ངན་པའི་དབང་གིས་ཐེག་ཆེན་བཀའ་མིན་པར་འཛིན་པའི་ལྟ་བ་
ངན་པ་གཙོ་ཆེ་བ་དང་། གཉིས་པ་ནི་གྲུབ་མཐའི་བསླད་པའི་འཇིག་ལྟ་རགས་
པ་ཡིན་པས་དེ་གཉིས་ཉོན་སྒྲིབ་དང་། ཕྱི་མ་གཉིས་ནི་སེམས་ཅན་གྱི་དོན་མི་
བྱའོ་སྙམ་པ་དང༌། བྱ་མི་དགོས་སྙམ་པའི་ཞེན་ཚུལ་མི་གཅིག་པ་མ་གཏོགས་
རྒྱུའི་གཙོ་བོ་ནི་རང་ལ་བདེན་པར་འཛིན་པ་དང་རང་ཉིད་གཅེས་འཛིན་གྱིས་་་་
སྐྱེད་པ་ཤས་ཆེ་བའི་ཕྱིར་ཤེས་སྒྲིབ་ཕྱོགས་སུ་བསྡུས་སོ། ། ན ་
དྲི་བ། འདིར་བསྟན་ལམ་ཤེས་ཀྱི་རྣམ་པ་སོ་དྲུག་གང༌། །
ལན། འདིར་མེད་པ་ནས་བཟུང་སྟེ། མི་གཡོ་བའི་གཞི་ཤེས་དང་། དྲན་
ཉེ་ནས་སངས་རྒྱས་ཀྱི་རྣམ་པའི་བར་རྣམ་མཁྱེན་ལ་སྦྱར་ནས་གསུངས་པའི་ཕྱིར།
ལམ་ཤེས་ལ་དེ་འདྲའི་མཚམས་འབྱེད་བྱེད་དངོས་སུ་མེད་ཀྱང༌། ། བསྡུས་དོན་
ལྟར། འདོད་ཆགས་བྲལ་རྣམ་ནས་བཟུང་སྟེ། དངོས་མེད་ངོ་བོ་ཉིད་ཀྱི་བར། །
ཞེས་པ་ལྟ་བུ་ཞིག་དོན་གྱིས་ཐོབ་བོ། །རྒྱུད་བླ་མར་སྡུག་བསྔལ་རྒྱུ་དང་དེ་འགོག་
པ་དང་དེ་བཞིན་ལམ། །ཞེས་འབྲས་བུ་སྔོན་དུ་གསུངས་པ་ཡུལ་ཅན་མངོན་
རྟོགས་སྐྱེ་རིམ་དང༌། འདིར་རྒྱུ་དང་ལམ་དང་། ཞེས་རྒྱུ་གཉིས་སྔོན་དུ་གསུངས་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 703 •
པ་ནི། རྒྱུ་འབྲས་དོན་གྱི་གྲུབ་རིམ་གྱི་དབང་དུ་བྱས་པའི་ཕྱིར་ན་འགལ་བ་མེད་
པར་མ་ཟད་ཉམས་ལེན་གྱི་ཚེ་གཉིས་ཀ་ལྟར་སྒོམ་དགོས་པར་སྔར་བཤད་ཟིན་པ་
ལྟར་རོ། །རྩ་བར། རྒྱུ་དང་ལམ་དང་སྡུད་བསྔལ་དང༌། །འགོག་པ་ལ་ནི་གོ་རིམ་
བཞིན། །དེ་དག་བརྒྱད་དང་བདུད་དང་ནི། །ལྔ་དང་བཅུ་དྲུག་ཅེས་བསྒྲགས་སོ།།
ཞེས་པའི་སྐབས་ནས་བསྟན་པའི་ལམ་ཤེས་ཀྱི་རྣམ་པ་སོ་དྲུག་ནི། ཐོག་མར་ཀུན་
འབྱུང་སྤང་བྱར་ཤེས་ནས་གཉེན་པོའི་སྒོ་ནས་སྤང་དགོས་པས་ཀུན་འབྱུང་སྤང་་་
གཉེན་གྱི་སྒོ་ནས་རྣམ་པ་བརྒྱད་དང༌། ལམ་བདེན་རྒྱུ་མཚན་དང་རིགས་པའི་སྒོ་
ནས་རང་རྒྱུད་ལ་བསྒྲུབས་ཏེ་བསྟེན་བྱར་ཤེས་དགོས་པས་ལམ་བདེན་དམ་་་་་་་
བཅའ་དང་འཐད་པའི་སྒོ་ནས་རྣམ་པ་བདུན་དང་། སྡུག་བདེན་གྱི་དོན་དམ་
དང་ཀུན་རྫོབ་ཀྱི་སྡོད་ལུགས་རང་སྤྱིའི་མཚན་ཉིད་ཀྱི་སྒོ་ནས་ཤེས་པར་བྱ་དགོས་
པས་སྡུག་བདེན་རང་སྤྱིའི་མཚན་ཉིད་ཀྱི་སྒོ་ནས་རྣམ་པ་ལྔ། འགོག་བདེན་
གསེར་ཕྲེང་ལྟར་ན། སྟོང་ཉིད་ཀྱི་རྣམ་པའི་སྒོ་ནས་དང་། རྣམ་བཤད་ལྟར་ན་
ཕན་ཡོན་གྱི་སྒོ་ནས་རྣམ་པ་བཅུ་དྲུག་གོ །འགོག་བདེན་གྱི་རྣམ་པ་ལ་གསེར་
ཕྲེང་དུ་སྟོང་ཉིད་ཀྱི་རྣམ་པའི་སྒོ་ནས་དང་། རྣམ་བཤད་དུ་ཕན་ཡོན་གྱི་རྣམ་
པའི་སྒོ་ནས་བཤད་ཅེས་པ་སྔ་མ་མདོའི་དངོས་བསྟན་གྱིས་སྟོང་ཉིད་བཅུ་དྲུག་གི་
སྒོ་ནས་བཤད་པ་དང་ཕྱི་མ་སྦས་དོན་གྱི་ལམ་སྒོམ་པའི་ཕན་ཡོན་བདེན་འཛིན་་་
དང་བྲལ་ཚུལ་གྱི་སྒོ་ནས་བཤད་པའི་དོན་ཡིན་པས་གཉིས་ཀ་མི་འགལ་ལོ། །
དང་བོ་ཀུན་འབྱུང་ལ། ཡུལ་མ་འོངས་པ་ལ་སྲེད་པའི་འདུན་པ་དང་། ད་ལྟ་
བའི་ཕུང་བོ་ལ་སྲེད་པའི་འདོད་ཆགས་དང་། ཡང་སྲིད་ལ་དགའ་བའི་སྲེད་པ་
གསུམ་ནི། རྒྱུའི་རྣམ་པ་དང་། གང་ཟག་གི་བདག་འཛིན་དུ་གྱུར་བའི་ཞེ་སྡང་
དང་མ་རིག་པ་གསུམ་ནི། ཀུན་འབྱུང་གི་རྣམ་པ་དང་། གང་ཟག་རང་སྐྱ་ཐུབ་
བའི་རྫས་ཡོད་དུ་གྲུབ་པའི་གཙང་བདེ་རྟག་བདག་ཏུ་འཛིན་པའི་ཉོན་མོངས་ནི།



· 704 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རབ་སྐྱེའི་རྣམ་པ་དང་། རང་དབང་བ་སྟེ་རང་རྐྱ་ཐུབ་པའི་རྫས་ཡོད་ཀྱི་སེམས་
ཅན་འཛིན་པའི་ཉོན་མོངས་ནི། རྐྱེན་གྱི་རྣམ་པ་བརྒྱད་ནི་དོན་རྣམ་དང་། དེ་
དག་གི་ཞེན་ཡུལ་མེད་པར་རྟོགས་པའི་བྱང་སེམས་ཀྱི་མཐོང་ལམ་བརྒྱད་ནི།
གཉེན་པོ་ལམ་ཤེས་ཀྱི་ཤེས་རྣམ་དུ་འཇོག་གོ །གཉིས་པ་ལམ་བདེན་ལ་ལམ་གྱི་
རྣམ་པ་ནི། སེམས་ཅན་ཚད་མེད་པ་ལ་ཐར་བའི་གོ་སྐབས་འབྱེད་པའི་ལམ་
བདེན་དང་། ཇི་ལྟར་ལམ་གྱི་རྣམ་པ་ཡིན་པ་ནི། སྲིད་ཞིའི་མཐའ་གཉིས་དང་མ་
འབྲེལ་བར་ཐར་བའི་གོ་སྐབས་འབྱེད་པའི་སེམས་དཔའི་ལམ་བདེན་དང་།
རིགས་པའི་རྣམ་པ་ནི། ཆོས་ཐམས་ཅད་བདེན་སྟོང་ཐ་མི་དད་དུ་མངོན་སུམ་དུ་
རྟོགས་པའི་དེ་དང་། ཇི་ལྟར་རིགས་པའི་རྣམ་པ་ཡིན་པ་ནི། ཉན་རང་གི་ལམ་
ལ་མཆོག་འཛིན་མེད་པར་སྤྲོས་བྲལ་མངོན་སུམ་དུ་རྟོགས་པའི་དེ་དང་། སྒྲུབ་
པའི་རྣམ་པ་ནི། ཆོས་ཐམས་ཅད་བདེན་མེད་དུ་མངོན་སུམ་དུ་རྟོགས་པའི་དེ་
དང་། ཇི་ལྟར་སྒྲུབ་པའི་རྣམ་པ་ཡིན་པ་ནི། ཆོས་ཐམས་ཅད་དོན་དམ་པར་ཚད་
མས་གཞལ་དུ་མེད་པར་མངོན་སུམ་དུ་རྟོགས་པའི་དེ་དང༌། ངེས་འབྱིན་གྱི་རྣམ་
པ་ནི། ཆོས་ཐམས་ཅད་དོན་དམ་པར་ཆགས་པ་མེད་པར་མངོན་སུམ་དུ་རྟོགས་
པའི་ཡེ་ཤེས་ཏེ་སྟོང་ཉིད་མངོན་སུམ་དུ་རྟོགས་པའི་བྱང་སེམས་ཀྱི་ཡེ་ཤེས་བདུན་
ཡོད་དོ། །མདོ་ལས། ལམ་བདེན་དམ་བཅའ་དང་འཐད་པའི་སྒོ་ནས་བཤད་
ཅིང་ལམ་བདེན་གྱི་རྣམ་པ་དང་བོ་གསུམ་ལ་དམ་བཅའ་དང་རྒྱུ་མཚན་གཉིས་་་་
བཤད་ནས། ངེས་འབྱིན་ལ་དམ་བཅའ་ཙམ་ལས་མ་བཤད་པ་ནི། གདུལ་བྱ་ཉེ་
བའི་བསམ་པ་ལ་ལྟོས་པ་ཡིན་གྱི་རྒྱུ་མཚན་མེད་པ་ནི་མ་ཡིན་ནོ། །གསུམ་པ་སྡུག་
བདེན་ལ། མི་རྟག་སོགས་བཞི་དང༌། དོན་དམ་པར་མེད་པ་སྟེ་ལྔའོ། །མི་རྟག་
པ་སོགས་བཞི་ནི་རང་གི་མཚན་ཉིད་དང་། ལྔ་བ་ནི་སྤྱིའི་མཚན་ཉིད་ཡིན་ལ།
སྤྱིར་ཆོས་ཐམས་ཅད་སྟོང་བ་དང་བདག་མེད་པ་ཡིན་ཀྱང་འཇིག་ལྟས་སྡུག་་་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 705.
བདེན་གྱི་གཙོ་བོ་ཟག་བཅས་ཉེར་ལེན་གྱི་ཕུང་བོ་འདི་ལ་དམིགས་ཏེ། དེ་ལ་མ་
ལྟོས་པའི་རང་རྐྱ་ཐུབ་པའི་བདག་ཡོད་པར་འཛིན་ཅིང་དེའི་ཞེན་ཡུལ་མེད་པ་་་་
ཕུང་བོ་འདིའི་སྟེང་དུ་གཏན་ལ་འབེབས་དགོས་པས། དེ་གཉིས་སྡུག་བདེན་གྱི་
རང་གི་མཚན་ཉིད་དང་། མི་རྟག་པ་དང་སྡུག་བསྔལ་བ་ལ་ཕྱི་ནང་གི་སྣོད་
བཅུད་དུ་མ་ཡོད་ཀྱང་། སྡུག་བསྔལ་འཁོར་བ་ཅན་ཕུང་བོ། །ཞེས་པ་ལྟར་ཉེར་
ལེན་གྱི་ཕུང་བོ་འདི་གཙོ་བོ་ཡིན་པས། དེ་གཉིས་སྡུག་བདེན་གྱི་རང་གི་མཚན་
ཉིད་དུ་བཞག་པ་ཡིན་ནོ། །བཞི་བ་འགོག་བདེན་ལ། སྤྱིར་སྟོང་ཉིད་བཅུ་དྲུག་ནི།
མིག་སོགས་དབང་བོ་ལྔ་བདེན་པར་མེད་པ་ནང་སྟོང་བ་ཉིད་དང་། ཕྱིར་རོལ་
གྱི་གཟུགས་སྒྲ་སོགས་བདེན་པར་མེད་པ་ཕྱི་སྟོང་ཉིད་དང༌། དབང་རྟེན་ཁོག་པ་
བདེན་པར་མེད་པ་ཕྱི་ནང་སྟོང་བ་ཉིད་དང༌། སྟོང་ཉིད་བདེན་པར་མེད་པ་
སྟོང་བ་ཉིད་སྟོང་ཉིད་དང་། ཕྱོགས་བཅུ་བདེན་མེད་ཆེན་པོ་སྟོང་བ་ཉིད་དང་།
མྱང་འདས་བདེན་མེད་དོན་དམ་པ་སྟོང་ཉིད་དང་། འདུས་བྱས་བདེན་པར་
མེད་པ་འདུས་བྱས་སྟོང་བ་ཉིད་དང༌། འདུས་མ་བྱས་བདེན་པར་མེད་པ་འདུས་
མ་བྱས་སྟོང་བ་ཉིད་དང༌། རྟག་ཆད་ཀྱི་མཐའ་དང་བྲལ་བ་བདེན་པར་མེད་པ་
མཐའ་ལས་འདས་པ་སྟོང་བ་ཉིད་དང་། འཁོར་བའི་ཐོག་མཐའ་མེད་པ་བདེན་
པར་མ་གྲུབ་པ་ཐོག་མ་དང་ཐ་མ་མེད་པ་སྟོང་བ་ཉིད་དང་། བླང་དོར་བདེན་
པར་མེད་པ་དོར་བ་མེད་པ་སྟོང་བ་ཉིད་དང༌། རང་བཞིན་བདེན་པར་མེད་པ་
རང་བཞིན་སྟོང་བ་ཉིད་དང་། འདུས་བྱས་དང་འདུས་མ་བྱས་ཀྱི་ཆོས་ཐམས་
ཅད་བདེན་པར་མེད་པ་ཆོས་ཐམས་ཅད་སྟོང་ཉིད་དང༌། གཟུགས་རུང་བདེན་
པར་མེད་པ་རང་གི་མཚན་ཉིད་སྟོང་ཉིད་དང་། དུས་གསུམ་བདེན་པར་མེད་པ་
མི་དམིགས་པ་སྟོང་བ་ཉིད་དང༌། དངོས་པོ་མེད་པའི་ངོ་བོ་ཉིད་བདེན་པར་མ་
གྲུབ་པ་དངོས་པོ་མེད་པའི་ངོ་བོ་ཉིད་དེ་སྟོང་ཉིད་དེ་བཅུ་དྲུག་གོ། དབང་རྟེན་



. 706 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཁོག་པ་ཕྱི་ནང་གཉིས་ཀར་བརྗོད་པའི་རྒྱུ་མཚན་ཡོད་དེ། ཤེས་རྒྱུད་ཀྱིས་བསྡུས་
པས་ནང་དང་། དབང་བོས་མ་བསྡུས་པས་ཕྱིར་བཞག་པའི་ཕྱིར། ཕྱོགས་བཅུ་
ལ་ཆེན་པོ་ཞེས་བརྗོད་པའི་རྒྱུ་མཚན་ཡོད་དེ། སྣོད་བཅུད་ཀྱི་འཇིག་རྟེན་ཀུན་ལ་
ཁྱབ་པའི་ཕྱིར། དུས་གསུམ་ལ་མི་དམིགས་པ་ཞེས་བརྗོད་པའི་རྒྱུ་མཚན་ཡོད་དེ།
མི་དམིགས་པ་སྟོང་བ་ཉིད་ཀྱི་སྟོང་གཞི་དུས་གསུམ་པོ་དེ་མ་བརྟགས་མ་དཔྱད་
པའི་ཚེ་མཉམ་དུ་ཡོད་ཡོད་འདྲའང་། བརྟགས་ཤིང་དཔྱད་པའི་ཚེ་མ་འོངས་པ་
ན་འདས་ད་ལྟ་གཉིས་མི་དམིགས་ལ། ད་ལྟར་གྱི་དུས་སུ་འདས་མ་འོངས་གཉིས་
མི་དམིགས་པ་སོགས་ཡིན་པས་མི་དམིགས་པ་ཞེས་བཤད་པ་ཡིན་ནོ། །གཞན་
རྣམས་གོ་སླའོ། །
འདིའི་སྟོང་གཞི་འགོག་པ་ལ་ལྔར་ཕྱེ་ནས་ཁྱད་ཆོས་བཞི་དང་སྦྱར་ཚུལ་ནི།
སྟོང་གཞི་ཕྱི་ནང་དང་གཉིས་ཀའི་ཟག་བཅས་ཀྱི་དངོས་པོ་རྣམས་ལ་བདེན་ཞེན་་
བཀག་པའི་སྒོ་ནས་དེ་དག་གི་གཉེན་པོར་བསྟན་པས་དངོས་པོ་འགོག་པ་དང་།
དེ་བཞིན་དུ་ཞི་བའི་རྣམ་པའི་སྟོང་ཉིད་བརྒྱད་ནི། ་ སྟོང་གཞི་ཀུན་ཏུ་བཏགས་
པའི་ཡུལ་བརྒྱད་ལ་བདེན་ཞེན་བཀག་པས་བཏགས་པ་འགོག་པ་དང་། གྱ་ནོམ་
པའི་རྣམ་པའི་རང་བཞིན་སྟོང་ཉིད་ནི་སྟོང་གཞི་ཆོས་རྣམས་ཀྱི་གནས་ལུགས་དེ།
བྱེད་པ་པོ་མུ་སྟེགས་པ་སོགས་གཞན་གྱིས་ཀུན་བཏགས་པའི་གཙོ་བོ་དང་དབང་།
ཕྱུག་ལ་སོགས་པས་མ་བྱས་པར་གྲུབ་ཙམ་ནས་གནས་ལུགས་སུ་གྲུབ་པས། དེ་དེ་
ལྟ་བུའི་བྱེད་པ་པོས་བྱས་པར་བདེན་པར་ཞེན་པ་བཀག་པའི་བྱེད་པ་པོ་འགོག་་་་
པ་དང༌། ངེས་འབྱུང་ལ་གཉིས་ལས། ཇི་ལྟར་ངེས་པར་འབྱུང་བའི་རྣམ་པའི་
སྟོང་བ་ཉིད་གསུམ་ནི། མཚོན་བྱ་ཆོས་ཐམས་ཅད་དང་དེ་དག་གི་མཚན་ཉིད་
དང་དུས་རྣམས་ལ་ཡུལ་དུ་འཁྲུལ་བའི་བདེན་ཞེན་བཀག་པས་ཡུལ་དུ་འཁྲུལ་བ་་
འགོག་པ་དང༌། གང་ངེས་འབྱུང་གི་རྣམ་པའི་དངོས་པོ་མེད་པའི་ངོ་བོ་ཉིད་



་་་་་་་ ༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
1
.707.
སྟོང་བ་ཉིད་ནི། སྟོང་གཞི་བདེན་སྟོང་སྒྱུ་མ་ལྟ་བུ་དེ་ཆོས་རྣམས་ཀྱི་ངོ་བོ་ཉིད་
ཡིན་པ་དེ་ལ་ངོ་བོ་ཉིད་དུ་བདེན་ཞེན་བཀག་པའི་སྒོ་ནས་དེའི་གཉེན་པོར་་་་་་་་
བསྟན་པས་ངོ་བོ་ཉིད་འགོག་པ་སྟེ་ལྔའི་སྒོ་ནས་སོ། ། ན་
སྐབས་འདིར་ཁ་ཅིག ། ངེས་འབྱིན་གྱི་དམ་བཅའི་རྣམ་པ་ལས། དེ་ལ་
འཐད་པའི་རྣམ་པ་ཟུར་དུ་མ་གསུངས་པར་བཤད་པ་མི་འཐད་དེ། དེ་ལྟ་ན།
གསེར་ཕྲེང་ལས། གཞི་ཤེས་ཀྱི་རྣམ་པ་ཉེར་བདུན་དང༌། ལམ་ཤེས་ཀྱི་རྣམ་པ་
སོ་དྲུག་དག་ལ་དམ་བཅའ་དང་འཐད་པའི་མདོ་གྲངས་མཉམ་ཡོད་ཀྱང་། རྣམ་
མཁྱེན་གྱི་རྣམ་པ་ཡི་བྱང་ཕྱོགས་སྡེ་ཚན་བདུན་ལ་མདོ་བདུན་དང་། བྱང་སེམས་
དང་ཐུན་མོང་བའི་སོ་བཞིའི་རྣམ་ཐར་སྙོམས་འཇུག་དགུ་སྤོང་ལམ་ལ་མདོ་རེ་རེ་
སྟེ་གསུམ་དང༌། ལྷག་མ་རྣམ་ཐར་སྒོ་གསུམ་ཕར་ཕྱིན་བཅུ་སྟེ་བཅུ་གསུམ་ལ་རེ་
རེ་སྟེ་བཅུ་དྲུག་དང་ཐུན་མོང་མ་ཡིན་པའི་རྣམ་པ་སོ་དགུའི་སྟོབས་མི་འཇིགས་་་
པ་སོ་རིག་མ་འདྲེས་པ་སྟེ། སྡེ་ཚན་བཞི་ལ་རེ་རེ་དང༌། དེ་བཞིན་ཉིད་དང་རང་
བྱུང་དང་སངས་རྒྱས་ཀྱི་ཤེས་རྣམ་སྟེ་ཐ་མ་གསུམ་སོ་སོར་བྱས་པའི་མདོ་བདུན་་་་
གསུངས་པ་དང་མི་མཐུན་པའི་ཕྱིར་ཟེར། འདི་ལ་རྗེ་གུང་ཐང་བློ་གྲོས་རྒྱ་མཚོས་
མཛད་པའི་བསྡུས་དོན་གྱི་འགྲེལ་བ་བློ་གསལ་མགྲིན་རྒྱན་ལས། འདིའི་མདོ་
ལས། ནམ་མཁའ་རང་བཞིན་མེད་ཉིད་ཡིན་པའི་ཕྱིར། ཞེས་འཐད་པ་གསུངས་
ཀྱང་། དེར་བསྟན་པའི་རྣམ་པ་ནི་དམ་བཅའི་རྣམ་པར་གཅིག་ཏེ། བརྒྱད་སྟོང་
བ་ལས། ཆགས་པ་མ་མཆིས་པའི་སླད་དུ་ཆགས་མེད་དེ་ཆགས་པ་མ་མཆིས་པའི་
ཕ་རོལ་དུ་ཕྱིན་པའོ། །ཞེས་གསུངས་པའི་ཕྱིར། ལམ་རིགས་སྒྲུབ་གསུམ་གྱི་
སྐབས་སུ་བསྟན་པ་དང་མི་འདྲ་སྟེ། དེ་དག་གི་དམ་བཅའ་དང་འཐད་པས་
བསྟན་པའི་རྣམ་པ་གཉིས་ལ་དོན་མི་འདྲ་བ་དང༌། བློ་ལ་འཆར་ཚུལ་དང་
འཛིན་སྟངས་སོ་སོ་བ་ཡོད་ལ། འདིར་ནམ་མཁའི་རང་བཞིན་ཞེས་པའང་



708 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆགས་པ་མ་མཆིས་པ་ལས་ལོགས་སུ་གོ་རྒྱུ་དང་། སྒོམ་ཚུལ་ལ་མི་འདྲ་བ་མེད་
པས་རྣམ་པ་ལོགས་སུ་མེད་པ་ལུང་སྔ་མ་འཐད་པ་མ་གསུངས་ཞེས་པ་རྣམས་ཀྱི་་་
དོན་དང༌། འཐད་པའི་མདོ་ཡོད་པ་ལུང་ཕྱི་མ་གསེར་ཕྲེང་སོགས་ཀྱི་དོན་ཡིན་
པས་ལུང་གཉིས་ལ་ནང་འགལ་བ་མེད་དོ། །ཞེས་གསུངས་པས་དེ་ལྟར་ཡིན་ནམ་
སྙམ་ལ། འོན་ཀྱང་རྟོགས་དཀའི་སྣང་བ་ལས། བདེན་པར་ཆགས་པ་མེད་པའི་
ལམ་ཤེས་ཀྱི་རྣམ་པ་དག་ནི་ཆོས་ཅན། ངེས་པར་འབྱུང་བའི་རྣམ་པ་ཡིན་ཏེ། ཇི་
སྐད་བཤད་པའི་ཚུལ་གྱིས་ལམ་རིགས་པ་སྒྲུབ་པ་ཡིན་པའི་ཕྱིར། དེས་ན་སྔ་མ་
རྣམས་ཕྱི་མ་འདིའི་སྒྲུབ་བྱེད་དུ་འགྱུར་བ་ལ་དགོངས་ནས། ། འདི་ལ་སྒྲུབ་བྱེད་
ལོགས་པ་མ་གསུངས་པ་ཡིན་ནོ། །ཞེས་གསུངས་པས་དཔྱད་དོ། ། འོ་མ་ལ་
ཁ་ཅིག་ན་རེ། ལམ་ཤེས་ཀྱི་དོན་རྣམ་སོ་དྲུག་ནི་འདོད་ཆགས་དང་བྲལ་
བའི་རྣམ་པ་ནས། དངོས་པོ་མེད་པའི་ངོ་བོ་ཉིད་སྟོང་བ་ཉིད་ཀྱི་བར་འཇོག་
དགོས་ཏེ། ། གསེར་ཕྲེང་ལས་ལམ་ཤེས་ཀྱི་རྟོགས་བྱའི་རྣམ་པ་ནས། དངོས་པོ་
མེད་པའི་ངོ་བོ་ཉིད་སྟོང་བ་ཉིད་་བར་འཇོག་དགོས་ཏེ། གསེར་ཕྲེང་ལས། ལམ་
ཤེས་རྟོགས་བྱའི་རྣམ་པ་གང་ན། འདོད་ཆགས་དང་བྲལ་བའི་རྣམ་པ་ནས་
བཟུང་སྟེ་དངོས་པོ་མེད་པའི་ངོ་བོ་ཉིད་སྟོང་བ་ཉིད་ཀྱི་རྣམ་པའི་བར་སོ་དྲུག་་་་་
མདོ་ལས་བསྒྲགས་པའོ། །ཞེས་གསུངས་པའི་ཕྱིར་ཟེར། ཡང་ཁ་ཅིག་བཤད་ཚུལ་
དེ་ལྟར་མི་རིགས་ཏེ། དེ་ལྟར་ན་ཀུན་འབྱུང་གི་རྣམ་པ་བརྒྱུད་འདྲེན་ཚེ་གཉེན་
པོ་བརྒྱད་འདྲེན་དགོས་པར་འགྱུར་ལ། དེ་གསེར་ཕྲེང་ལས་བཀག་ཀྱང་འདོད་
ཆགས་དང་བྲལ་བ་སོགས་གཉེན་པོ་ཡིན་དགོས་པའི་ཕྱིར། དང་བོ་དེར་ཐལ། །
གསེར་ཕྲེང་ལས། འགྲེལ་བ་རྣམས་ཀྱི་ཚིག་ལ་གཉེན་པོ་བརྒྱད་པོ་དེ་ཉིད་ཀུན་
འབྱུང་གི་རྣམ་པ་བརྒྱད་ལ་འདྲེན་པ་ལྟར་སྣང་ཡང་དོན་རྣམ་གྱི་སྐབས་ཡིན་པས་
སྔར་བཤད་པ་ཉིད་འཐད་དོ། །ཞེས་དང་། གཉིས་པ་དེར་ཐལ། དེ་ཉིད་ལས།



ལོ་
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 709
གང་ཞིག་གང་གི་གཉེན་པོ་ཡིན་ན་གཉེན་པོ་གྱུར་བ་ཡིན་ནོ། །གང་ན། འདོད་
ཆགས་དང་བྲལ་བའི་རྣམ་པ་ནས་སེམས་ཅན་མེད་པའི་རྣམ་པའི་བར་བརྒྱུད་་་་་
དག་ནིའོ། །ཞེས་གསུངས་པའི་ཕྱིར། དེས་ན་སྤང་བྱ་བརྒྱད་འདྲེན་དགོས་ཏེ།
དེ་ཉིད་ལས། རྒྱུའི་བདེན་པ་ཀུན་འབྱུང་ལ་ནི་དེའི་རྣམ་པ་སྤང་བྱ་བརྒྱད་ཡིན་
ནོ། །ཞེས་གསུངས་པའི་ཕྱིར་ཟེར་ན། རྣམ་བཤད་དང་རྟོགས་དཀའི་སྣང་བ་
གཉིས་ཀར་དོན་རྣམ་དེ་དག་གསལ་བར་མ་གསུངས་ལ། གསེར་ཕྲེང་དུ་སྔར་
བཤད་པ་ཉིད་འཐད་དོ། །ཞེས་པ་ཙམ་ལས་མ་གསུངས་པས་དཔྱད་དགོས་སོ། །
ཡང་ཁ་ཅིག གང་ཟག་གི་བདག་འཛིན་དུ་གྱུར་བའི་ཞེ་སྡང་ཡོད་དེ།
ཆགས་སྡང་རྨོངས་གསུམ་གྱི་ཞེན་ཡུལ་མེད་པ་གང་ཟག་གི་བདག་མེད་ཕྲ་མོ་ཡིན་
པའི་ཕྱིར་ཏེ། བྱང་སེམས་མཐོང་ལམ་པའི་རྒྱུད་ཀྱི་གང་ཟག་གི་བདག་མེད་ཕྲ་མོ་
མངོན་སུམ་དུ་རྟོགས་པའི་ཡེ་ཤེས་དེས་དེ་རྟོགས་པའི་ཕྱིར་ཏེ། རྣམ་བཤད་ལས།
བྱང་སེམས་མཐོང་ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་་་་་་
རྟོགས་པའི་ཡེ་ཤེས་ཆོས་ཅན། ནས། འདོད་ཆགས་ཀྱི་ཞེན་ཡུལ་མེད་པ་དང༌།
ཞེ་སྡང་གི་ཞེན་ཡུལ་མེད་པ་དང༌། གཏི་མུག་གི་ཞེན་ཡུལ་མེད་པ་མངོན་སུམ་དུ་
རྟོགས་པའི་བྱང་སེམས་ཀྱི་ཡེ་ཤེས་ཡིན་པའི་ཕྱིར། ཞེས་གསུངས་པའི་ཕྱིར་ཟེར་།
ཡང་ཁ་ཅིག་དེར་གྱུར་བའི་དེ་ལ་དགོངས་པ་ཡིན་གྱི། དེ་གང་ཟག་གི་བདག་
འཛིན་མ་ཡིན་པའི་ཕྱིར་ཏེ། སྡོམ་ལས། བདག་འཛིན་གྱུར་བའི་ཞེ་སྡང་དེ་ཡིས་
གྲུབ། །ཅེས་གསུངས་པའི་ཕྱིར་ཟེར། ཡང་ཁ་ཅིག དེ་ཡང་མི་འཐད་དེ། ཐེ་ཚོམ་
དང་ཁོང་ཁྲོ་དང་མཚུངས་ལྡན་གྱི་མ་རིག་པ་ལ་གང་ཟག་གི་བདག་འཛིན་མ་་་་་
ཡིན་པས་ཁྱབ་པའི་ཕྱིར་ཏེ། རྟེན་འབྲེལ་མཐའ་དཔྱོད་ལས། གཞན་ཡང་། ཐེ་
ཚོམ་ཁོང་ཁྲོ་གཉིས་དང་། སྒྲ་རྟག་འཛིན་རྟོག་པ་དང་མཚུངས་ལྡན་གྱི་མ་རིག་
པས་ཀྱང་མ་ངེས་པའི་ཕྱིར། དང་བོ་གྲུབ་སྟེ། ཀུན་བཏུས་ལས། ལྟ་བ་ཁོང་ཁྲོ་བ་



• 710 ·༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་ཐེ་ཚོམ་དང་མཚུངས་པར་བདེན་པ་མ་ཡིན་ཏེ། །ཞེས་གསུངས་བའི་ཕྱིར།
ཁྱབ་སྟེ། བདག་འཛིན་ཏུ་གྱུར་བའི་ཁོང་ཁྲོ་དང་ཐེ་ཚོམ་མངོན་པ་གོང་འོག་གང་
ནས་ཀྱང་མ་གསུངས་པའི་ཕྱིར། གལ་ཏེ་འདིར་མངོན་པ་གོང་འོག་གང་རུང་
དང་བསྟུན་མི་དགོས་སྙམ་ན། འོ་ན་རང་རྒྱུད་པའི་ཐུན་མོང་མིན་པའི་ཉོན་
མོངས་འཇོག་ཚུལ་ཇི་ལྟར་ཡིན། གཞུང་གང་དུ་གསུངས་པ་སྨྲས་ཤིག འོན་
ཀྱང་བདག་ཡོད་དམ་མེད་སྙམ་པའི་ཐེ་ཚོམ་བདག་འཛིན་གྱི་སྒྲོ་འདོགས་ཡིན་་་་་
པའི་ཕྱིར་ཟེར་བ་སོགས་ལ་དཔྱད་དགོས་སོ། ། དེ
ཡང་ཀུན་འབྱུང་སྤོང་གཉེན་གྱི་སྒོ་ནས་བཞག་པའི་འདུན་པའི་ངོ་བོ་ལ་་་་་་
བཤད་ཚུལ་སྣ་ཚོགས་ཡོད་དེ། ལེགས་བཤད་གསེར་ཕྲེང་གི་མཆན་འགྲེལ་འགའ་
ཞིག་ལས། མཁས་གྲུབ་སྨྲ་བའི་ཉི་མ་ཉིད་ཀྱི་སྡེ་བདུན་རྒྱན་དུ། མདོ་སྡེ་བ་སོགས་
ཀྱི་ལུགས་ལ་ཡུལ་ངེས་ལྔ་འཁོར་དུ་འགྲོ་ཡུལ་གྱི་སེམས་ནི་དགེ་སེམས་ཁོ་ནར་་་་་་་
འདོད་དོ། །ཞེས་གསུངས་པ་ལ་བརྟེན་ནས་གུང་ཐང་ཀུན་གཞིར་ཡང་ཡུལ་ངེས་
ལྔ་དགེ་སེམས་ཁོ་ནའི་འཁོར་དུ་བཞག་པ་དང་། རྟེན་འབྲེལ་ལུང་རིགས་བང་
མཛོད་ལས། དེས་ན་ཐུབ་བསྟན་བྱི་དོར་སོགས་ལས་འདུན་པ་ཉོན་མོངས་ཅན་
དང་། འདོད་ཆགས་གཉིས་སེམས་བྱུང་རིགས་ཐ་དད་པར་གསུངས་པ་ཡང་ཕྱི་
མར་སྔ་མས་མ་ཁྱབ་པ་ལ་དགོངས་སོ། །ཞེས་དང་། བསྡུས་དོན་དུ་ཡང༌།
གསེར་ཕྲེང་འདུན་པ་ཡུལ་ངེས་ལ་གསུངས་དཔྱད། །ཅེས་པའི་རྗེས་སུ་འབྲང་
མཁན་མང་བར་སྣང་བས་རེ་ཞིག་དེའི་དབང་དུ་བྱས་ནས་འདི་སྐད་ཅེས་བྱ་སྟེ།
དེ་ཡང་འདུན་པ་ཉོན་མོངས་ཅན་སོགས་ནི་འདུན་པའི་རྫས་ཙམ་ཡིན་པ་ལ་་་་་་
དགོངས་ཀྱི་གཞན་དུ་ན་ཚུལ་དེ་ནི་ཤེས་རབ་ལ་ཡང་མཚུངས་པས། དེ་ལྟ་ན་
རིགས་པའི་རྗེས་འབྲང་གི་མདོ་སེམས་དང་ཐལ་རང་གིས་འཇིག་ལྟ་མ་རིག་པ་་་་
དང་ལྟ་བ་གཉིས་ཀར་འདོད་པས། མ་རིག་པ་དང་ཤེས་རབ་་གཞི་མཐུན་ཁས་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
• 711 •
ལེན་པར་ཐལ་ལོ། །གཞན་ཡང་། ཤེས་རབ་ཉོན་མོངས་ཅན་ཡང་ཤེས་རབ་དུ་
ཐལ། འདུན་པ་ལ་དེའི་ཕྱིར། རྟགས་ཁས། འདོད་ན། མ་རིག་པ་དང་མཚུངས་
ལྡན་གྱི་ཤེས་རབ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། རྟོག་གེ་
འབར་བ་ལས། ཤེས་རབ་ཡོད་པའི་ཕྱིར། གཏི་མུག་མེད་པར་འགྱུར་རོ། །ཞེས་
གསུངས་པའི་ཕྱིར། གཞན་ཡང་། ཕུང་བོ་ལྔའི་རབ་བྱེད་ཀྱི་རྣམ་བཤད། སློབ་
དཔོན་སའི་རྩ་ལག་གིས་མཛད་པ་ལས། འདོད་པ་ནི་དངོས་པོ་ལ་འདོད་པ་ཡིན་
ན། དེ་ལྟ་ན་ནི་སྲིད་པ་ཡང་འདོད་པའི་དངོས་པོ་ལ་འདོད་པ་ཡིན་པས་སྲེད་པ་
དེ་གཉིས་ལ་ཁྱད་པར་ཅི་ཡོད། སྨྲས་པ། སྲེད་པ་ནི་འདོད་པའི་དངོས་པོ་ལ་
ཆགས་ཞིང་ཞེན་པའི་བདག་ཉིད་ཡིན་ན། འདོད་པ་ནི་དངོས་པོ་ལ་གཅིག་ཏུ་
ཞེན་པ་མེད་ཀྱི་སྟོན་པ་ཙམ་དུ་ཟད་པས་ན་ཁྱད་པར་ཡོད་དོ། །ཞེས་སྲེད་པ་དང་
འདུན་པ་གཉིས་ཀྱི་ཁྱད་པར་གསུངས་པས་ཀྱང་ཉོན་མོངས་ཅན་གྱི་འདུན་པ་་་་་་
འདུན་པ་མཚན་ཉིད་པ་མ་ཡིན་པར་ཤེས་ནུས་ལ། ཡང་དེ་ཉིད་ལས། དེའི་ལས་
ནི་བརྩོན་འགྲུས་ཀྱི་རྟེན་བྱེད་པ་སྟེ། འདོད་པ་ཡོད་པ་བརྩོན་འགྲུས་རྩོམ་པའི་
ཕྱིར་རོ། །ཞེས་གསུངས་པས་ཀྱང་གྲུབ་སྟེ། ཉོན་མོངས་ཅན་གྱི་འདུན་པ་བརྩོན་
འགྲུས་ཀྱི་རྟེན་བྱེད་པའི་ལས་ཅན་ཡིན་ན། འདུན་པ་མི་དགེ་བ་ཡང་དེར་
མཚུངས་པས། མི་དགེ་བས་དགེ་བའི་ཀུན་སློང་བྱེད་པ་ཡོད་པར་ཐལ་ལོ། །ཞེས་
བཤད་ལ། ཧོར་ཆེན་ཡེ་ཤེས་རྒྱ་མཚོས་མཛད་པའི་དྲིས་ལན་པད་དཀར་ཕྲེང་
བའི་དོགས་དཔྱོད་ལས། དེས་ན་ཡུལ་ངེས་ཀྱི་འདུན་པ་ལ་ཉོན་མོངས་ཅན་ཡོད་
པ་རྗེ་ཡབ་སྲས་ཀྱི་དགོངས་པ་ཡིན་ཏེ། གསེར་ཕྲེང་ལས། འདུན་པ་དང་འདོད་
ཆགས་གཉིས་མཚུངས་ལྡན་དུ་ཁས་ལེན་ན་གཉིས་ཀ་སྲེད་པར་མི་བྱ་སྟེ། དེ་ནི་
སེམས་བྱུང་རྫས་ཡོད་ཡིན་ལ་རྫས་ཡོད་གཉིས་མཚུངས་ལྡན་མི་སྲིད་པས་སོ། །
དེས་ན་ཡུལ་ངེས་ཀྱི་འདུན་པ་ལ་བྱའོ། །ཞེས་དང་། ཀུན་བཏུས་དར་ཊཱིཀ་ལས།



.712 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཉིས་པ་ཡུལ་སོ་སོར་ངེས་པ་ལ་ལྔ་ཡོད་པའི་དང་བོ་འདུན་པ་ནི། དྲི་བ་དང་
ལན་ནོ། །དང་བོ་ནི་འདུན་པ་ཞེས་ཏེ། གཉིས་པ་ལ་མཚན་ཉིད་དང་བྱེད་ལས་
སོ། །དང་བོ་ནི། འདོད་པའི་ཞེས་ཏེ། བསམ་པའི་དངོས་པོ་ལ་དམིགས་ནས་
དོན་དུ་གཉེར་བས་རབ་ཏུ་ཕྱེ་བའི་རིག་པའོ། །དབྱེ་ན་ཕྲད་པར་འདོད་པ་དང་།
མི་འབྲལ་བར་འདོད་པ་དང་། དོན་དུ་གཉེར་བའི་འདུན་པའོ། །མ་བསམ་པ་ལ་
འདུན་པ་མེད་པས་ཡུལ་སོ་སོར་ངེས་པ་བསྟན་ཏོ། །ལྟ་བར་དོན་དུ་གཉེར་བ་
སོགས་དུ་མ་ཡོད་པས། དེ་དག་དེ་ཞེས་ཟློས་པའི་ཚིག་གསུངས་སོ། ཞེས་
གསུངས་སོ། །འདིའི་མཚན་ཉིད་དང་དབྱེ་བ་བཞག་པ་ལ་བརྟེན་ནས་འདུན་པ་
ལ་རེག་སོགས་གསུམ་ཡོད་པར་གོ་སླ་ལ། དགེ་བར་སྒྲུབ་མི་ཐུབ་པའི་ཕྱིར་རོ། །
ཐུབ་བསྟན་བྱི་དོར་ལས། དོན་གཉེར་གྱི་འདུན་པ་དང་། འདོད་ཆགས་གཉིས་
ནི་སེམས་བྱུང་ཡུལ་ངེས་ཡིན་ལ། རོ་ལ་ཆགས་པའི་སྲེད་པ་ནི་སེམས་བྱུང་རྩ་
བའི་ཉོན་མོངས་དྲུག་གི་ཡ་གྱལ་གྱི་འདོད་ཆགས་ཡིན་པས་སེམས་བྱུང་རིགས་ཐ་
དད་པ་ཡིན་པའི་ཕྱིར། ཞེས་གསུངས་པའི་ཕྱིར་དང་། ཤིང་རྟ་ཆེན་པོ་དེ་དག་
གིས་ཀྱང་དེ་ལྟར་གསུངས་པ་ཡིན་ཏེ། རྣལ་འབྱོར་སྤྱོད་པའི་ས་ལས། སེམས་
ལས་བྱུང་བའི་ཆོས་དེ་དག་ལས། དུ་ཞིག་ས་ཐམས་ཅད་པ། སེམས་ཐམས་ཅད་
དུ། དུས་ཐམས་ཅད་དུ། ཐམས་ཅད་འབྱུང་ཞེ་ན། སྨྲས་པ། ཡིད་ལ་བྱེད་པ་ལ་
སོགས་པ་ནས་སེམས་པ་ལ་ཐུག་པ་ཡན་ཆད། ལྔ་བོ་རྣམས་སོ། །དུ་ཞིག་ས་
ཐམས་ཅད་པ། སེམས་ཐམས་ཅན་དུ། ཐམས་ཅད་དུ་འབྱུང་ལ། དུས་ཐམས་
ཅད་དུ་མ་ཡིན་ཞིང་། ཐམས་ཅད་མ་ཡིན་ཞེ་ན། ལྔ་ཁོ་ན་སྟེ། འདུན་པ་ནས་
ཤེས་རབ་ལ་ཐུག་པ་ཡན་ཆད་དོ། །ཞེས་དང༌། སའི་བསྟོད་འགྲེལ་ལས། སེམས་
ཐམས་ཅད་དུ་ཞེས་བྱ་བ་ནི། དགེ་བ་དང་། མི་དགེ་བ། ལུང་དུ་མ་བསྟན་པའོ། །
ཞེས་གསུངས་པའི་ཕྱིར། དེ་དག་ནི་ལུང་གིས་སྒྲུབ་པ་ཡིན་ལ། ཡུལ་ངེས་ཀྱི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 713 •
འདུན་པ་ལ་དགེ་བ་དང་ཉོན་མོངས་ཅན་ནི་གོ་སླ་ལ། ལུང་མ་བསྟན་ཡོད་པར་
རིགས་པས་སྒྲུབ་ནུས་ཏེ། དགྲ་བཅོམ་པས་ཟས་གོས་དོན་གཉེན་གྱི་འདུན་པ་
ཡོད་ལ། དེ་དགེ་བ་དང་ཉོན་མོངས་ཅན་དུ་མི་རིགས་པས་ལུང་མ་བསྟན་ཁོ་ན་
ཡིན་པའི་ཕྱིར་དང་། ཁྱད་པར་དུ་དགྲ་བཅོམ་པས་རང་ཉིད་དགྲ་བཅོམ་དུ་སྨྲ་
འདོད་ཀྱི་འདུན་པ་དང་། དེས་ཆང་དོན་གཉེར་གྱི་འདུན་པ་རྣམས་ནི་ལུང་མ་
བསྟན་ཁོ་ན་ལས་གཞན་དུ་མི་རུང་བའི་ཕྱིར་རོ། །དེས་ན་རྗེ་གུང་ཐང་རིན་པོ་
ཆེས། གསེར་ཕྲེང་འདུན་པ་ཡུལ་ངེས་ལ་གསུངས་དཔྱད། །ཅེས་དང་། དེས་ན་
ཐུབ་བསྟན་བྱི་དོར་སོགས་ལས་འདུན་པ་ཉོན་མོངས་ཅན་དང༌། འདོན་ཆགས་
གཉིས་སེམས་བྱུང་རིགས་ཐ་དད་པར་གསུངས་པ་ཡང་ཕྱི་མར་སྔ་མས་མ་ཁྱབ་པ་
ལ་དགོངས་སོ། །ཞེས་གསུངས་པ་ནི་རང་གི་ཡིག་ཆ་དང་མཐུན་པའི་ཆེད་ཙམ་
མ་གཏོགས་ཡུལ་ངེས་ཀྱི་འདུན་པ་དགེ་བར་འགྲུབ་བྱེད་ཀྱི་རིགས་པ་དང་ཤེས་་་་
བྱེད་ཀྱི་ལུང་ཡོད་པའི་རྒྱུ་མཚན་གྱིས་མ་ཡིན་ནོ། །འོ་ན་ཡིག་ཆར་དེ་ལྟར་
གསུངས་པ་ཅི་ཞེ་ན། དེ་ནི་སྔ་མའི་ཁས་ལེན་གྱི་རྒྱུན་བཀོད་པ་ཙམ་ཡིན་གྱི་ཀུན་
མཁྱེན་བླ་མའི་རང་ལུགས་མ་ཡིན་པར་ཤེས་དགོས་སོ། །ཞེས་བཤད་པ་སོགས་ཀྱི་
སྟེང་ནས་དཔྱད་དགོས་སོ། །
དྲི་བ། ཉན་རང་ལ་ཡོད་པ་དང་རྗེས་སུ་མཐུན་པའི་ཐུན་མོང་བའི་
རྣམ་མཁྱེན་གྱི་རྣམ་པ་སོ་བདུན་གང་།
ལན། རྩ་བར། དྲན་པ་ཉེར་བཞག་ནས་བཟུང་སྟེ། སངས་རྒྱས་རྣམ་པའི་
མཐར་ཐུག་རྣམས། །ལམ་གྱི་བདེན་པའི་རྗེས་མཐུན་པར། །ཀུན་མཁྱེན་གསུམ་
དུ་ཕྱེ་བས་ན། །སློབ་མ་བྱང་ཆུབ་སེམས་དཔའ་དང༌། །སངས་རྒྱས་རྣམས་ལ་
རིམ་བཞིན་ཏེ། །སུམ་ཅུ་བདུན་དང་སུམ་ཅུ་བཞི། །སུམ་ཅུ་རྩ་དགུ་དག་ཏུ་
བཞེད། །ཅེས་གསུངས་པ་ལྟར། ཐུན་མོང་བའི་རྣམ་པ་དང༌། ཐུན་མོང་མ་ཡིན་



• 714 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་རྣམ་པ་གཉིས། དང་བོ་ནི། རང་ཉིད་གང་གི་སྡེར་གཏོགས་པའི་སྡེ་ཚན་
མཚན་ཉིད་པ་འཕགས་པ་འོག་མའི་རྒྱུད་ལ་ཡོད་པའི་རྣམ་མཁྱེན་དེ། ཐུན་མོང་
བའི་རྣམ་མཁྱེན་གྱི་རྣམ་པའི་མཚན་ཉིད། དེ་ལ་དབྱེ་ན། ཉན་རང་ལ་ཡོད་པ་
དང་། རྗེས་སུ་མཐུན་པའི་ཐུན་མོང་བའི་རྣམ་པ་དང༌། བྱང་སེམས་ལ་ཡོད་པ་
དང་རྗེས་སུ་མཐུན་པའི་ཐུན་མོང་བའི་རྣམ་པ་གཉིས། དང་བོ་ལ། མཐར་ཐུག་
གི་གཞི་ཤེས་ཀྱི་རྣམ་པ་སོ་བདུན་ཡོད་དེ། སྡེ་ཚན་བདུན་ཡོད་པའི་ཕྱིར། སྡེ་ཚན་
དང་བོ་ཡོད་དེ། ལུས་ཚོར་སེམས་ཆོས་དྲན་པ་ཉེ་བར་བཞག་པ་བཞི་དེ་ཡིན་
པའི་ཕྱིར། སྡེ་ཚན་གཉིས་པ་ཡོད་དེ། མི་དགེ་བ་སྐྱེས་པ་སྤོང་བ་དང༌། མ་སྐྱེ་བ་
མི་བསྐྱེད་པ་དང༌། དགེ་བ་སྐྱེས་པ་སྤེལ་བ་དང༌། མ་སྐྱེས་པ་སྐྱེད་པའི་ཡང་དག་
སྤོང་བ་བཞི་དེ་ཡིན་པའི་ཕྱིར། སྡེ་ཚན་གསུམ་པ་ཡོད་དེ། འདུན་པ་དང་།
སེམས་དང་། བརྩོན་འགྲུས་དང་། དཔྱོད་པའི་རྫུ་འཕྲུལ་གྱི་རྐང་བ་བཞི་དེ་ཡིན་
པའི་ཕྱིར། སྡེ་ཚན་བཞི་བ་ཡོད་དེ། དད་པ་དང་བརྩོན་འགྲུས་དང་དྲན་པ་དང་
ཏིང་ངེ་འཛིན་དང་ཤེས་རབ་ཀྱི་དབང་བོ་ལྔ་དེ་ཡིན་པའི་ཕྱིར། སྡེ་ཚན་ལྔ་བ་
ཡོད་དེ། དད་པ་དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་
དང་། ཤེས་རབ་ཀྱི་སྟོབས་ལྔ་དེ་ཡིན་པའི་ཕྱིར། སྡེ་ཚན་དྲུག་པ་ཡོད་དེ། དྲན་
པ་དང་། ཤེས་རབ་དང༌། བརྩོན་འགྲུས་དང༌། ཤིན་སྦྱངས་དང༌། ཏིང་ངེ་
འཛིན་དང་། བཏང་སྙོམས་ཡང་དག། བྱང་ཆུབ་ཀྱི་ཡན་ལག་བདུན་རྣམས་དེ་
ཡིན་པའི་ཕྱིར། སྡེ་ཚན་བདུན་པ་ཡོད་དེ། ཡང་དག་པའི་ལྟ་བ། ཡང་དག་པའི་
རྟོགས་པ། ཡང་དག་པའི་ངག ཡང་དག་པའི་ལས་ཀྱི་མཐའ། ཡང་དག་པའི་
འཚོ་བ། ཡང་དག་པའི་རྩོལ་བ། ཡང་དག་པའི་དྲན་པ། ཡང་དག་པའི་ཏིང་ངེ་
འཛིན་འཕགས་ལམ་ཡན་ལག་བརྒྱད་དེ་ཡིན་པའི་ཕྱིར། སྤྱིར་སྡེ་ཚན་བདུན་བྱེ་
སྨྲས་ཚོགས་ལམ་དུ་གཅིག སྦྱོར་ལམ་བཞིའི་སྐབས་སུ་བཞི། ། མཐོང་ལམ་དུ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
།
• 715 •
གཅིག སྒོམ་ལམ་དུ་གཅིག་རྣམས་རིམ་བཞིན་ཐོབ་པར་འདོད་ཅིང༌། གོང་མའི་
ལུགས་ལ་སྤྱིར་ཚོགས་ལམ་ཆུང་ངུ་ན་དང་བོ་གསུམ་ག་ཡོད་ཀྱང་། གཙོ་ཆེ་བའི་
སྒོ་ནས་ཚོགས་ལམ་གསུམ་ལ་དང་བོ་གསུམ་དང་། དྲོད་རྩེ་གཉིས་ལ་བཞི་དང་།
བཟོད་མཆོག་གཉིས་ལ་ལྔ་བ་རྣམས་རིམ་བཞིན་དང་། མཐོང་སྒོམ་གཉིས་ལ་
དྲུག་པ་བདུན་པ་གཉིས་ལྷན་ཅིག་ཐོབ་པར་འདོད་པ་ཡིན་ནོ། །
རང་གི་དམིགས་ཡུལ་དུ་གྱུར་བའི་ལུས་ཚོར་སེམས་ཆོས་བཞི་གང་རུང་ལ་་་་
དམིགས་ནས་རང་སྤྱིའི་མཚན་ཉིད་ཅི་རིགས་སུ་བརྟགས་ཏེ་སེམས་པའི་ཤེས་་་་་
རབ་ཀྱི་ཆ་ནས་བཞག་པའི་མཁྱེན་པ་དེ། དྲན་པ་ཉེར་བཞག་གི་མཚན་ཉིད། ཆ་
བཞག་སྨོས་པས་རྣམ་མཁྱེན་གྱི་དེ་ཡང་སྡུད་པའི་ཕྱིར་ཏེ། ཀུན་བཏུས་ལས། ངོ་
བོ་ཉིད་གང་ཞེ་ན། དྲན་པ་དང་ཤེས་རབ་བོ། །ཞེས་གསུངས་པའི་ཕྱིར།
དམིགས་པ་བཞི་ཡོད་དེ། ཕྱི་ནང་གི་ལུས་གསུམ་དང་། ཚོར་བ་བདེ་སྡུག་བཏང་
སྙོམས་གསུམ་དང༌། རྣམ་ཤེས་ལྔ་དང༌། དེ་དག་མ་ཡིན་པའི་ཆོས་རྣམས་ཡིན་
པའི་ཕྱིར་ཏེ། ཀུན་བཏུས་ལས། དམིགས་པ་གང་ཞེ་ན། ལུས་དང༌། ཚོར་བ་
དང་། སེམས་དང༌། ཆོས་སོ། ཞེས་གསུངས། དབྱེ་ན་རྟེན་ཉན་རང་བྱང་སེམས་
ཀྱི་གསུམ་དང༌། དམིགས་པའི་སྒོ་ནས་བཞི་ཡིན་ནོ། །དབུས་མཐའ་ལས།
གནས་ངན་ལེན་ཕྱིར་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་ཕྱིར། །བདེན་
པ་བཞི་ལ་འཇུག་བྱ་བས། །དྲན་པ་ཉེར་བཞག་སྒོམ་པར་བྱ། །ཞེས་གསུངས་པ་
ལྟར། སྡུག་བདེན་གྱི་གཙོ་བོ་ལུས་མི་གཙང་བའི་རྫས་སོ་གཉིས་འདུས་པར་ཤེས་
ནས་ལུས་དྲན་པ་ཉེར་བཞག་གིས་སྡུག་བདེན་ལ་འཇུག སྲིད་པའི་རྐྱེན་གྱི་གཙོ་
བོ་ཚོར་བས་ཉོན་མོངས་ཐམས་ཅད་ཀྱི་རྩ་བ་སྲེད་པ་འདྲེན་པར་མཐོང་ནས་ཚོར་
བ་དྲན་པ་ཉེར་བཞག་གིས་ཀུན་འབྱུང་ལ་འཇུག་ལྷག་མེད་ཀྱི་ཚེ་ཟག་བཅས་ཉེར་
ལེན་གྱི་ཕུང་བོ་མ་ལུས་པ་འགག་པར་འགྱུར་བས་བདག་ཆད་ཀྱིས་དོགས་ནས་་་་



.716 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཇིགས་པ་ན། སེམས་དྲན་པ་ཉེར་བཞག་གིས་གང་ཟག་གི་གདགས་གཞི་
སེམས་སྐད་ཅིག་གིས་སྐྱེ་འཇིག་བྱེད་པར་མཐོང་ནས་དེའི་ཚེའང་བདག་ཏུ་་་་་་
འཇོག་པའི་གཞི་མ་སྟོང་བར་འདུག་སྙམ་དུ་མངོན་དུ་བྱ་བ་ལ་འཇུག་སེམས་
དེ་ཀུན་ཉོན་ཕྱོགས་ནས་རྣམ་བྱང་ཕྱོགས་སུ་བཅོས་པ་ལ་ལམ་ཟེར་བས་ཆོས་དྲན་
པ་ཉེར་བཞག་གིས་ལམ་བདེན་ལ་འཇུག་
བྱང་སེམས་ཀྱི་དྲན་ཉེ་ཐེག་པ་དམན་པའི་དྲན་ཉེ་ལས་ཁྱད་པར་བཅུ་་་་་་་་
བཞིའི་ཁྱད་པར་དུ་འཕགས་པ་ཡིན་ཏེ། མདོ་སྡེ་རྒྱན་ལས། རྟེན་དང་གཉེན་པོ་
དག་དང་ནི། །དེ་བཞིན་རྗེས་སུ་འཇུག་པ་དང་། །དམིགས་པ་དང་ནི་ཡིད་བྱེད་
དང་། །ཐོབ་པས་བསྒོམ་པ་ཁྱད་པར་འཕགས། །མཐུན་དང་རྗེས་སུ་འཇུག་པ་
དང༌། །ཡོངས་སུ་ཤེས་དང་སྐྱེ་བ་དང་། །ཆེན་པོ་དང་ནི་མཆོག་ཉིད་དང་།
བསྒོམ་དང་ཡང་དག་འགྲུབ་པས་གཞན། །ཞེས་གསུངས་པ་ལྟར། རྟེན་གྱི་ཁྱད་
པར་ནི། ཉན་ཐོས་ཀྱིས་ཉན་ཐོས་ཀྱི་སྡེ་སྣོད་གསུམ་ཐོས་བསམ་སྒོམ་པའི་ཤེས་
རབ་ལ་བརྟེན་ནས་བསྒོམས་ལ། བྱང་སེམས་ཀྱི་ཐེག་ཆེན་གྱི་ཆོས་ཟབ་ཅིང་རྒྱ་ཆེ་
བ་ཐོས་བསམ་སྒོམ་པའི་ཤེས་རབ་ལ་བརྟེན་ནས་བསྒོམས་པས་ཁྱད་པར་དུ་་་་་་
འཕགས་པའོ། །གཉེན་པོའི་ཁྱད་པར་ནི། ཉན་ཐོས་ཀྱི་དྲན་པ་ཉེར་བཞག་བཞི་
རིམ་བཞིན་གཙང་བདེ་རྟག་བདག་ཏུ་འཛིན་པའི་གཉེན་པོ་ཙམ་དང་བྱང་་་་་་་
སེམས་ཀྱི་དེ་ཆོས་ཀྱི་བདག་འཛིན་གྱི་གཉེན་པོར་བྱེད་དོ། །འཇུག་པའི་ཁྱད་པར་
ནི། ཉན་ཐོས་ཀྱི་དེ་བཞི་བདག་ཉིད་བདེན་བཞི་ལ་འཇུག་པར་བྱ་བའི་ཕྱིར་དང་
བྱང་སེམས་ཀྱི་དེ་བཞི་བདག་གཞན་གཉིས་ཀ་བདེན་བཞི་ལ་འཇུག་པའི་ཕྱིར་རོ།།
དམིགས་པའི་ཁྱད་པར་ནི། རིམ་བཞིན་བདག་ཉིད་ཀྱི་ལུས་སོགས་བཞི་དང་།
བདག་གཞན་སེམས་ཅན་ཐམས་ཅད་ཀྱི་ལུས་སོགས་བཞིའོ། །ཡིད་ལ་བྱེད་པའི་
ཁྱད་པར་ནི། དེ་གཉིས་རིམ་བཞིན་ལུས་སོགས་མི་གཙང་བ་སོགས་སུ་ཡིད་ལ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
མ.717，
}
བྱེད་པ་དང་། ལུས་སོགས་ཐམས་ཅད་ཀྱང་ནམ་མཁའ་བཞིན་དུ་མི་དམིགས་
པར་ཡིད་ལ་བྱེད་པའོ། །ཐོབ་པའི་ཁྱད་པར་ནི། དེ་གཉིས་རིམ་བཞིན་དུ་ལུས་
སོགས་དང་འབྲལ་བའི་ཕྱིར་སྒོམ་པ་དང་། འབྲལ་བའི་ཕྱིར་ཡང་སྒོམ་པ་མ་ཡིན་
མི་འབྲལ་བའི་ཕྱིར་ཡང་བསྒོམ་པ་མ་ཡིན་ནོ། །སྐུ་གསུམ་དང་མི་འབྲལ་ཞིང་དེ་
ཐོབ་པའི་ཕྱིར་བསྒོམས་པས་འབྲལ་བ་ཡང་མ་ཡིན་ལས་ཉོན་གྱིས་སྐྱེད་པའི་ལུས་་
སོགས་དང་འབྲལ་བའི་ཕྱིར་བསྒོམ་པས་མི་འབྲལ་བ་ཡང་མ་ཡིན་ཞེས་པའོ། །
རྗེས་སུ་མཐུན་པའི་ཁྱད་པར་ནི། །བྱང་སེམས་དེ་བཞི་ཕྱིན་དྲུག་གི་མི་མཐུན་
ཕྱོགས་སེར་སྣ་སོགས་སྤོང་བའི་གཉེན་པོར་གྱུར་བས་ཕར་ཕྱིན་དྲུག་དང་རྗེས་སུ་་
མཐུན་པར་འགྱུར་ཏེ། ལུས་སོགས་ཐམས་ཅད་སྒྱུ་མ་ལྟ་བུར་སྟོང་བར་མཐོང་
ན་ཕྱི་ནང་གི་དངོས་པོ་ལ་ཆགས་པ་མི་སྐྱེ་དེ་མ་སྐྱེས་ན་དེ་དག་གཏོང་བར་བྱེད་་་་
པས་སྦྱིན་པ་དང་རྗེས་སུ་མཐུན་ནོ། །དེ་དག་གཏོང་བར་ནུས་ན་ཚུལ་ཁྲིམས་
ཡང་དག་པར་ལེན་པས་ཚུལ་ཁྲིམས་དང་མཐུན་ཚུལ་ཁྲིམས་ལ་གནས་ན་བརྡེག་་་
པ་ལ་སླར་མི་བརྡེག་པ་སོགས་བཟོད་པ་འགྲུབ་པས་བཟོད་པ་དང་མཐུན།
བཟོད་པ་ལ་གནས་ན་ཚ་གྲང་སོགས་རྐྱེན་ཅི་བྱུང་ཡང་དགེ་བ་བྱེད་པ་མི་གཏོང་
བས་བརྩོན་འགྲུས་འགྲུབ་པའི་ཕྱིར་བརྩོན་འགྲུས་དང་མཐུན། བརྩོན་འགྲུས་ལ་
གནས་ན་ལུས་ལ་སོགས་པ་མི་རྟག་པ་དང་སྟོང་བར་ཁོང་དུ་ཆུད་ཅིང་དེ་ལ་རྩེ་་་་
གཅིག་ཏུ་སྒོམ་པར་བྱེད་པས་བསམ་གཏན་དང་ཤེས་རབ་རྗེས་སུ་མཐུན་ནོ། །
རྗེས་སུ་འཇུག་པའི་ཁྱད་པར་ནི། བྱང་སེམས་ཀྱི་འཇིག་རྟེན་པ་དང་ཉན་རང་
རྣམས་ལ་དྲན་པ་ཉེར་བཞག་བསྒོམས་པའི་ལུང་ནོད་པ་སོགས་ཀྱིས་དེ་དག་རྗེས་་
སུ་བཟུང་བའི་ཕྱིར་དུ་དེ་དག་གི་དྲན་པ་ཉེར་བཞག་ཀྱང་སྒོམ་པར་བྱེད་པའོ། །
ཤེས་པའི་རྣམ་པའི་ཁྱད་པར་ནི། བྱང་སེམས་ཀྱི་ལུས་སྒྱུ་མ་དང་ཚོར་བ་རྨི་ལམ་
ལྟ་བུར་ཡང་དག་པ་མ་ཡིན་པར་བྱིས་པའི་འཁྲུལ་བ་ཙམ་དུ་ཤེས་པ་དང་།



: 718. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སེམས་ཀྱི་རང་བཞིན་ཡོངས་གྲུབ་ནམ་མཁའ་ལྟར་རང་བཞིན་གྱིས་དག་ཅིང་་་་་་
འོད་གསལ་བ་དང་ཀུན་བྱང་གི་ཆོས་རྣམས་ནམ་མཁའ་ལས་གློ་བུར་དུ་སྤྲིན་དང་
ཁུག་སྣ་སོགས་འབྱུང་བ་ལྟར་གློ་བུར་བར་རྟོགས་པའོ། །སྐྱེ་བའི་ཁྱད་པར་ནི།
ལས་ཉོན་གྱིས་རང་དབང་མེད་པར་མི་སྐྱེ་ཡང་བསམ་བཞིན་དུ་འཁོར་བར་བརྒྱ་་
བྱིན་དང་ཚངས་པ་ལ་སོགས་པར་སྐྱེ་ཚེ་དེ་དག་གི་ཕུན་ཚོགས་ལ་ཆགས་པ་ལ་་་་་
སོགས་པའི་ཉོན་མོངས་པས་མ་གོས་པའོ། །ཚད་ཀྱི་རྣམ་པའི་ཁྱད་པར་ནི། རང་
བཞིན་གྱི་དབང་བོ་རྣོ་བས་འཕགས་པའི་དུས་སུ་མི་བསྒོམ་པར་སོ་སྐྱེའི་དུས་ཙམ་
གྱི་ཡུན་ཐུང་ངུར་བསྒོམས་ཀྱང་བདག་གཞན་གཉིས་ཀའི་དོན་དང་བདག་མེད་་་་
གཉིས་ཀ་བསྒོམ་པས་ཁྱད་པར་དུ་འཕགས་སོ། །མཆོག་གི་རྣམ་པའི་ཁྱད་པར་ནི།
ས་བརྒྱད་པའི་ཚེ་དྲན་པ་ཉེར་བཞག་བཞིའི་བསྒོམ་པ་ཡོངས་སུ་རྫོགས་ཏེ།
འབད་རྩོལ་མེད་པར་ལྷུན་གྱིས་གྲུབ་པར་བསྒོམས་པས་འདྲེས་པ་དང་ཉེ་བར་་་་་
འདྲེས་པའི་རྣམ་པས་བསྒོམ་པའོ། །དེའང་ས་བརྒྱད་པ་དང་བོར་ཐོབ་པའི་སྐད་
ཅིག་དང་བོ་ལ་འདྲེས་པ་དང་། སྐད་ཅིག་གཉིས་པ་ནས་ས་དགུ་བ་ཐོབ་ཁ་མའི་
བར་ལ་ཉེ་བར་འདྲེས་པ་ཞེས་བྱའོ། །འདྲེས་པའི་དོན་ནི་ས་དེར་ཞུགས་པའི་
བྱང་སེམས་ཐམས་ཅད་ལ་འབད་རྩོལ་མི་འདྲ་བ་མེད་པར་ཐམས་ཅད་ཀྱི་སྒོམ་་་་་
ཚུལ་ལྷུན་གྱིས་གྲུབ་པར་འདྲ་བས་སོ། །བསྒོམ་པའི་རྣམ་པའི་ཁྱད་པར་ནི།
ཐབས་ཤེས་ཁྱད་པར་ཅན་གྱི་ཟིན་ནས་བསྒོམས་པའི་འབྲས་བུ་ཐོབ་དུས་ན་ཡང་།
མི་ཟད་པའོ། །ཐོབ་པའི་རྣམ་པའི་ཁྱད་པར་ནི། ཉན་རང་གི་དེ་བཞིས་འབྲས་བུ་
བཞི་ཙམ་ཐོབ་ཀྱི་བྱང་སེམས་ཀྱི་དེ་བཞིས་ས་བཅུ་དང་སངས་རྒྱས་འགྲུབ་པའི་་་་
ཕྱིར་རོ། །
སྤང་གཉེན་གྱི་བླང་དོར་ལ་སྤྲོ་བའི་བརྩོན་འགྲུས་ཀྱི་ཆ་ནས་བཞག་པའི་་་་་
མཁྱེན་པ་དེ། ཡང་དག་སྤོང་བའི་མཚན་ཉིད་ཡིན་ཏེ། མཛོད་ལས། བརྩོན་



| ༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 719 .
འགྲུས་ཡང་དག་འཇོག་ཅེས་བྱ། །ཞེས་དང༌། ཀུན་བཏུས་ལས་ཀྱང༌། ངོ་བོ་ཉིད་
གང་ཞེ་ན་བརྩོན་འགྲུས་སོ། །ཞེས་གསུངས་པའི་ཕྱིར། ཆ་བཞག་གི་རྒྱུ་མཚན་
ཡོད་དེ། གྲོགས་ཡང་དག་སྤོང་བ་ལྟ་བུ་སྡུད་པའི་ཆེད་ཡིན་པའི་ཕྱིར། དབྱེ་ན་
བཞི་ཡོད་དེ། མི་དགེ་བ་སྐྱེས་པ་སྤོང་བའི་དེ། མ་སྐྱེས་པ་མི་སྐྱེད་པའི་དེ་དང་།
དགེ་བ་སྐྱེས་པ་སྤེལ་བའི་དེ་དང༌། མ་སྐྱེས་པ་སྐྱེད་པའི་ཡང་དག་སྤོང་བ་བཞི་
ཡོད་པའི་ཕྱིར། རྣམ་པར་སུན་འབྱིན་པའི་སྟོབས་ཀྱིས་མི་དགེ་བ་སྐྱེས་ཟིན་སྤོང་
བ་དང༌། ཉེས་པ་ལས་སླར་བཟློག་པའི་སྟོབས་ཀྱིས་མི་དགེ་བ་མ་སྐྱེས་པ་མི་སྐྱེད་
པ་དང༌། རྟེན་གྱི་སྟོབས་ཀྱིས་དགེ་བ་སྐྱེས་ཟིན་སྤེལ་བ་དང༌། གཉེན་པོ་ཀུན་ཏུ་
སྤྱོད་པའི་སྟོབས་ཀྱི་དགེ་བ་མ་སྐྱེས་པ་བསྐྱེད་པ་སྟེ་སྟོབས་བཞི་ལ་སྦྱར་ཚུལ་ཡོད་་་
ལ། གཞན་ཡང་། བསྡུས་དོན་གྱི་འགྲེལ་བ་བློ་གསལ་མགྲིན་རྒྱན་ལས། ཡང་
དག་སྤོང་བཞི་གཉེན་པོ་སྟོབས་བཞིར་སྡུད་ཚུལ་ཡང་། སྡིག་པ་སྐྱེ་བ་སྤོང་བ་
རྟེན་དང་རྣམ་པར་སུན་འབྱིན་པའི་སྟོབས་གཉིས་ཀ་དང་། སྡིག་པ་མ་སྐྱེས་བ་
མི་སྐྱེད་པ་ཉེས་པ་ལས་སླར་ལྡོག་པའི་སྟོབས་དང་། དགེ་བ་མ་སྐྱེ་བ་སྐྱེད་པ་
དང་། སྐྱེས་པ་སྤེལ་བ་གཉིས་གཉེན་པོ་ཀུན་ཏུ་སྤྱོད་པའི་སྟོབས་ཞེས་མཆིམས་
མཛོད་ལས་གསུངས་ལ། ལམ་རིམ་མཆན་བུ་ལས། སྡིག་པ་སྐྱེས་པ་སྤོང་བ་ཉེས་
པ་ལས་སླར་ལྡོག་པའི་སྟོབས། རྣམ་པར་སུན་འབྱིན་པའི་སྟོབས། སྡིག་པ་མ་
སྐྱེ་བ་མི་སྐྱེད་པ་རྟེན་དང་གཉེན་པོ་ཀུན་ཏུ་སྤྱོད་པའི་སྟོབས་ཞེས་གསུངས་ཀྱང་།
སྔ་མ་མཆིམས་ཀྱི་དེ་ལེགས་པས་རང་ལུགས་སུ་བཟུང་བར་བྱའོ། །ཞེས་ཀྱང་
གསུངས་སོ། །
ཏིང་ངེ་འཛིན་གྱི་བྱ་བ་རྣམས་སྒྲུབ་པའི་ཡུལ་ལ་དམིགས་པའི་ཏིང་ངེ་་་་་་་
འཛིན་དོན་གཉིས་སོགས་ཀྱི་འབྱོར་བའི་གནས་བྱེད་པའི་ཆ་ནས་བཞག་པའི་་་་་
མཁྱེན་པ་དེ། རྫུ་འཕྲུལ་གྱི་རྐང་བའི་མཚན་ཉིད་ཡིན། ཀུན་བཏུས་ལས། ངོ་བོ་



720 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད་གང་ཞེ་ན། ཏིང་ངེ་འཛིན་ཏོ། །ཞེས་གསུངས་པའི་ཕྱིར། འདིའི་རྫུ་འཕྲུལ་
འབྱོར་བ་དང་། རྐང་བ་གནས་དང་འགྲོ་བྱེད་ལ་བྱེད་དགོས་པའི་ཕྱིར། དབུས་
མཐའ་ལས། དེར་གནས་ལས་སུ་རུང་བ་ཉིད། །དོན་རྣམས་ཐམས་ཅད་འབྱོར་
བར་འགྱུར། །ཞེས་གསུངས་པའི་ཕྱིར། དེའི་གནས་དང་འབྱོར་བའི་སྐད་དོད་
གཅིག་ཡོད་པའི་ཕྱིར་ཏེ། རཱདྷི་པཱ་ད་ཞེས་པའི་རིདྷི་རྫུ་འཕྲུལ་ལམ་འབྱོར་བ་
སོགས་དང་། པཱ་ད་གནས་སམ་རྐང་བ་སོགས་ལ་འཇུག་པའི་ཕྱིར་ཏེ། ཆ་བཞག་
གིས་ངོ་བོ་ཉིད་ཀྱི་རྫུ་འཕྲུལ་གྱི་རྐང་བ་མ་ཡིན་པའི་གྲོགས་ཀྱི་དེ་ཡང་སྡུད་དགོས་་
པའི་ཕྱིར། ཀུན་བཏུས་ལས། གྲོགས་གང་ཞེ་ན། འདུན་པ་དང་། བརྩོན་འགྲུས་
དང༌། སེམས་དང༌། དཔྱོད་པ་དང༌། དེ་དག་དང་མཚུངས་པར་ལྡན་པའི་
སེམས་དང༌། སེམས་ལས་བྱུང་བའི་ཆོས་རྣམས་སོ། །ཞེས་གསུངས་པའི་ཕྱིར།
དབྱེ་ན་བཞི་ཡོད་དེ། འདུན་པའི་རྫུ་འཕྲུལ་གྱི་རྐང་བ་དང་། བརྩོན་འགྲུས་ཀྱི་རྫུ་
འཕྲུལ་གྱི་རྐང་བ་དང་། སེམས་ཀྱི་རྫུ་འཕྲུལ་གྱི་རྐང་བ་དང་། དཔྱོད་པའི་རྫུ་
འཕྲུལ་གྱི་རྐང་བ་དང་བཞི་ཡོད་པའི་ཕྱིར་རོ། །དེ་སྒྲུབ་པའི་ཐབས་ལ་བཞི་ལས།
དང་བོ་འབད་པར་བྱེད་པའམ་སྤྲོ་བའི་ཐབས་ནི། འདུ་བྱེད་བརྒྱད་ལས་དད་
འདུན་རྩོལ་བ་གསུམ་མོ། །དེ་བརྒྱད་ལས་ཤིན་སྦྱངས་ནི་གཉིས་པ་ཕན་འདོགས་
པའི་ཐབས་སོ། །དེ་བརྒྱད་ལས་དྲན་པ་དང་ཤེས་བཞིན་ནི་གསུམ་པ་གཏོད་པར་
བྱེད་པའམ་འཇོག་པར་བྱེད་པའི་ཐབས་སོ། །སེམས་པ་དང་བཏང་སྙོམས་ནི་
གཉེན་པོའི་ཐབས་སོ། །
འབྲས་བུའམ་མངོན་པར་བསྒྲུབས་པ་ལ་དྲུག་ལས། དང་བོ་མཐོང་བ་
མངོན་པར་བསྒྲུབས་པ་ནི་སྤྱན་ལྔའོ། །གཉིས་པ་ལུང་ནོད་དམ་གདམས་ངག་
མངོན་པར་བསྒྲུབས་པ་ནི་མངོན་ཤེས་དྲུག་གོ །གསུམ་པ་གནས་པས་རྣམ་པར་
རྩེན་པ་མངོན་པར་བསྒྲུབས་པ་ནི། བྱང་སེམས་རྣམས་རྫུ་འཕྲུལ་དང་སྤྲུལ་བ་སྣ་



1:|:
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
1.721 .
ཚོགས་ཀྱི་མཐུས་དེ་བཞིན་གཤེགས་པའི་འཁོར་གྱི་དཀྱིལ་འཁོར་དུ་ཏིང་ངེ་་་་་་
འཛིན་རྣམ་པ་དུ་མ་ལ་འཇུག་པ་དང་ལྡན་པས་རོལ་བར་བྱེད་པའོ། །བཞི་བ་
སྨོན་ལམ་མངོན་པར་བསྒྲུབས་པ་ནི། སྨོན་ལམ་གྱི་མཐུས་སྐྱེས་པའི་ཡེ་ཤེས་ཀྱི་
དབང་གིས་ལྷ་དང་མི་ལ་སོགས་པའི་སྐྱེ་གནས་དེ་དང་དེ་དག་དུ་སྨོན་ལམ་ཇི་་་་
འདྲར་བཏབ་པ་དེ་བཞིན་དུ་ཅི་དགར་སྐྱེས་ནས་སེམས་ཅན་གྱི་དོན་སྣ་ཚོགས་་་་
མཛད་པའོ། །ལྔ་བ་དབང་མངོན་པར་བསྒྲུབས་པ་ནི། དབང་བཅུ་ཐོབ་པའོ། །
དྲུག་པ་ཆོས་ཐོབ་པ་མངོན་པར་བསྒྲུབས་པ་ནི། སྟོབས་བཅུ་དང་མི་འཇིགས་པ་
བཞི་དང་སངས་རྒྱས་ཀྱི་ཆོས་མ་འདྲེས་པ་འདྲེས་པ་བཅོ་བརྒྱད་ཀྱི་ཆོས་བསྒྲུབས་་
པའོ། །
རང་ཡུལ་བདེན་པ་བཞི་ལ་ཡིད་ཆེས་སོགས་ཀྱིས་དབང་བྱེད་པའི་དད་་་་་་
སོགས་ལྔ་གཙོ་བོར་གྱུར་བའི་ཆ་ནས་བཞག་པའི་མཁྱེན་པ་དེ། བྱང་ཕྱོགས་ནང་
ཚན་གྱི་དབང་བོའི་མཚན་ཉིད་ཡིན་ཏེ། ཀུན་བཏུས་ལས། དབང་བོ་རྣམས་ཀྱི་
དམིགས་པ་གང་ཞེ་ན། འཕགས་པའི་བདེན་པ་བཞི་བོ་རྣམས་སོ། །ཞེས་
གསུངས་པའི་ཕྱིར། དབྱེ་ན་ལྔ་སྟེ། ཀུན་བཏུས་ལས། ངོ་བོ་ཉིད་གང་ཞེ་ན།
དད་པ་དང༌། བརྩོན་འགྲུས་དང་། དྲན་པ་དང༌། ཏིང་ངེ་འཛིན་དང་། ཤེས་
རབ་བོ། །ཞེས་གསུངས་པའི་ཕྱིར། །
རང་གི་མི་མཐུན་ཕྱོགས་མངོན་གྱུར་པ་བཅོམ་པའི་ཆ་ནས་བཞག་པའི་་་་་་
བཟོད་པ་ཡན་ཆད་ཀྱི་དད་སོགས་གང་རུང་གི་མཁྱེན་པ་དེ། བྱང་ཕྱོགས་ཀྱི་
སྟོབས་ཀྱི་མཚན་ཉིད་ཡིན་དེ། ཀུན་བཏུས་ལས། དབང་བོ་རྣམས་ཇི་ལྟར་སྟོབས་
རྣམས་ལའང་དེ་བཞིན་ནོ། །ཞེས་གསུངས་པའི་ཕྱིར། སྟོབས་ནི་དབང་བོའི་
སྐབས་ཀྱི་དད་སོགས་ལྔ་སྟོབས་ཀྱི་ངོ་བོར་གྱུར་བ་ཡིན་ཀྱང་སྒོམ་བྱུང་གིས་དབང་
ཐོབ་པའི་སྒོ་ནས་དབང་བོ་དང༌། མི་མཐུན་ཕྱོགས་གང་འདོད་དུ་ཟིལ་གྱིས་



.722 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གནོན་པའི་སྒོ་ནས་སྟོབས་སུ་བཤད་ལ། རྒྱན་སྣང་ལས་སྔ་མ་མི་མཐུན་ཕྱོགས་
དང་འདྲེས་པར་སྤྱོད་པ་དང༌། ཕྱི་མ་མི་མཐུན་ཕྱོགས་དང་མ་འདྲེས་པར་གཉེན་
པོ་འབའ་ཞིག་སྤྱོད་པ་ལའང་གསུངས། དད་སོགས་ལྔ་བོ་འདིའི་ནང་དུ་ལམ་གྱི་
ལུས་ཡོངས་སུ་རྫོགས་པ་གཅིག་འདུས་པས་ན། སེམས་བྱུང་གཞན་པ་གསུངས་
པར་འདི་ལྔ་གསུངས་པ་ཡིན་ལ། འདུ་ཚུལ་སྟོང་ཉིད་སྒོམ་པ་ལྟ་བུ་ལ་མཚོན་ན།
སྟོང་ཉིད་མངོན་སུམ་དུ་རྟོགས་པར་འདོད་པ་དེའི་ཚེ་ཐོག་མར་ཡིད་ཆེས་ཀྱི་དད་
པའི་སྒོ་ནས་དེ་སྟོན་པའི་མདོ་སོགས་ལ་འཇུག་དགོས་པས་དད་པ་དང༌། དེའང་
གཞན་གྱིས་ནན་གྱིས་བསྐུལ་དགོས་པ་ལྟ་བུ་མ་ཡིན་པར་སྐུལ་མ་རང་ནས་བྱས་་་་
ཏེ་སྤྲོ་བ་སྐྱེད་དགོས་པས་བརྩོན་འགྲུས་དང་། དོན་རགས་རིམ་ཙམ་རྟོགས་པ་
དེས་ཆོག་ཤེས་བྱས་ཏེ་དྲན་པས་མ་བསྐྱངས་པར་བཞག་ན་བོག་གང་ཡང་མི་ཐོན་
པས། དྲན་པས་རྒྱུན་བསྲིངས་ཏེ་དོན་སྤྱིའི་གསལ་སྣང་དང༌། དེ་ནས་མངོན་
སུམ་དུ་རྟོགས་པ་དང་། དེ་ནས་མཐོང་ཟིན་གོམས་པར་བྱེད་པ་དང༌། མི་སློབ་
ལམ་གྱི་བར་དྲན་པས་གཞུང་བསྲིངས་དགོས་པས་དྲན་པ་དང་། ལམ་གྱི་དངོས་
གཞི་ལྟ་བུ་ལ་སེམས་དམིགས་པ་ལ་གནས་པའི་གཞི་ཏིང་ངེ་འཛིན་དང་། རབ་
ཏུ་རྟོགས་པའི་ངོ་བོ་ཤེས་རབ་སྟེ་ལྔ་དགོས་པའི་ཕྱིར། ས་སྡེར་འདི་ལྔ་ལ་མིའི་
ལུས་ལྟ་བུར་ཡང་གསུངས་ཏེ། དད་པ་ནི་རུས་པ་ལྟ་བུ་དང༌། བརྩོན་འགྲུས་ནི་
ཤ་ལྟ་བུ། དྲན་པ་ནི་རྒྱུས་པ་དང་འདྲ་སྟེ། རྩས་ཤ་འཛིན་པར་བྱེད་པ་དེ་བཞིན་
དུ་དྲན་པས་དམིགས་རྣམ་མི་བརྗེད་པར་འཛིན་པར་བྱེད་པ་དང༌། ཏིང་ངེ་
འཛིན་ནི་པགས་པ་དང་འདྲ་སྟེ། པགས་པས་ཤ་སྡུད་པར་བྱེད་པ་བཞིན་དུ་ཏིང་
ངེ་འཛིན་གྱིས་སེམས་ནང་དུ་སྡུད་པར་བྱེད་པ་དང་། ཤེས་རབ་ནི་སྙིང་ལྟ་བུ་
ཡིན་པས་ལུས་ཡོངས་རྫོགས་ཤིག་ལ་རུས་པ་ལ་སོགས་པ་ལྔ་ག་ཚང་དགོས་པ་་་་་་
བཞིན་དུ་ལམ་གྱི་ལུས་ཡོངས་རྫོགས་ཤིག་ལ་དད་སོགས་ལྔ་ག་ཚང་དགོས་པར་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·723 .
བསྟན་པ་ཡིན། དེ་ཉིད་མངོན་སུམ་དུ་རྟོགས་པས་ཟིན་པའི་དྲན་སོགས་བདུན་
གྱིས་བསྡུས་པའི་མཐོང་ལམ་ཡན་ཆད་ཀྱི་མངོན་རྟོགས་ཏེ། ཟད་མི་སྐྱེ་ཤེས་པའི་
བྱང་ཆུབ་ཡན་ལག་གི་མཚན་ཉིད་ཡིན་ཏེ། མདོ་སྡེ་རྒྱན་ལས། སར་ཞུགས་པ་ལ་
བྱང་ཆུབ་ཀྱི། །ཡན་ལག་རྣམ་པར་བཞག་པ་བརྗོད། །ཆོས་རྣམས་དང་ནི་སེམས་
ཅན་ཀུན། །མཉམ་པ་ཉིད་དུ་རྟོགས་ཕྱིར་རོ། །ཞེས་གསུངས་པའི་ཕྱིར། དེ་ལ་
བྱང་ཆུབ་ཀྱི་ཡན་ལག་བདུན་ཡོད་དེ། དྲན་པ་ཡང་དག་བྱང་ཆུབ་ཀྱི་ཡན་ལག །
ཆོས་རབ་ཏུ་རྣམ་འབྱེད་ཡང་དག་བྱང་ཆུབ་ཀྱི་ཡན་ལག བརྩོན་འགྲུས་ཡང་
དག་བྱང་ཆུབ་ཀྱི་ཡན་ལག ཤིན་སྦྱངས་ཡང་དག་བྱང་ཆུབ་ཀྱི་ཡན་ལག དགའ་
བ་ཡང་དག་བྱང་ཆུབ་ཀྱི་ཡན་ལག ཏིང་ངེ་འཛིན་ཡང་དག་བྱང་ཆུབ་ཀྱི་ཡན་
ལག བཏང་སྙོམས་ཡང་དག་བྱང་ཆུབ་ཀྱི་ཡན་ལག་བདུན་ཡོད་པའི་ཕྱིར།
དབུས་མཐའ་ལས། རང་བཞིན་ཡན་ལག་གནས་ཡན་ལག །གསུམ་པ་ངེས་
འབྱུང་ཡན་ལག་སྟེ། །བཞི་བ་ཕན་ཡོན་ཡན་ལག་ཡིན། །རྣམ་གསུམ་ཉོན་མོངས་
མེད་ཡན་ལག །ཞེས་གསུངས་པ་ལྟར། ཤེས་རབ་རང་བཞིན་ཡན་ལག དྲན་པ་
གནས་ཀྱི་ཡན་ལག བརྩོན་འགྲུས་ངེས་འབྱུང་གི་ཡན་ལག དགའ་བ་ཕན་ཡོན་
གྱི་ཡན་ལག ཤིན་སྦྱངས་ཏིང་ངེ་འཛིན། བཏང་སྙོམས་གསུམ་ཉོན་མོངས་མེད་
པའི་ཡན་ལག་ཏུ་འདུ་བར་གསུངས་པ་ཡིན་ནོ། ། | ད།
མདོ་སྡེ་རྒྱན་ལས། ཤེས་བྱ་མ་རྒྱལ་རྒྱལ་བའི་ཕྱིར། །ཞེས་སོགས་ཀྱིས་རྒྱལ་
སྲིད་སྣ་བདུན་ལྟ་བུར་གསུངས་པ་ཡིན་ཏེ། འཁོར་ལོ་རིན་པོ་ཆེའི་སྟོབས་ཀྱིས་
འཁོར་བསྒྱུར་དེས་ཐོག་མར་རང་གི་གཡུལ་ལས་རྒྱལ་བར་བྱས་ཏེ། ། དེ་ན་ཡུལ་
ཁམས་གཞན་ལའང་དབང་བསྒྱུར་བར་བྱེད་པ་ལྟར་དྲན་པ་བྱང་ཆུབ་ཡན་ལག་
གི་སྔ་མ་རྟོགས་ཟིན་པ་རྣམས་མ་བརྗེད་པའི་སྟེང་དུ་ཕྱི་མ་གསར་དུ་རྟོགས་པར་་་
འགྱུར་བས་ན། དྲན་པ་ཡང་དག་འཁོར་ལོ་རིན་པོ་ཆེ་དང་འདྲ། གླང་བོ་རིན་པོ་



•724. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
ཆེས་ཕ་རོལ་གྱི་དགྲ་སོགས་འཇོམས་པར་བྱེད་པ་བཞིན་དུ། རབ་ཏུ་རྣམ་འབྱེད་
ཡན་ལག་གིས་མི་མཐུན་ཕྱོགས་འཇོམས་པར་བྱེད་པ་དང༌། ནོར་བུ་རིན་པོ་ཆེའི་
འོད་ཀྱིས་གཟུགས་སོགས་སྣང་བར་བྱེད་པ་བཞིན་དུ། བརྩོན་འགྲུས་ཀྱི་སྟོབས་
ཀྱི་ཡོན་ཏན་ཐམས་ཅད་སྣང་བར་བྱེད་པ་དང་། རྟ་མཆོག་གི་ཤུགས་མྱུར་བ་
བཞིན་དུ་ཡོན་ཏན་སྔ་མ་ཐོབ་པ་ལ་དགའ་བ་སྐྱེས་ཏེ་གོང་མ་ལ་མྱུར་དུ་འཇུག་པ་
དང་། བཙུན་མོ་རིན་པོ་ཆེས་དགའ་བདེ་སྟེར་བ་ལྟར་ཤིན་སྦྱངས་ཀྱིས་ལུས་
སེམས་དགའ་བདེ་རྒྱས་པར་བྱེད་པ་དང༌། ཁྱིམ་བདག་རིན་པོ་ཆེས་གང་འདོད་
ཀྱི་མཁོ་རྒུ་སྟེར་བར་བྱེད་པ་བཞིན་དུ་ཏིང་ངེ་འཛིན་གྱིས་མངོན་ཤེས་རྫུ་འཕྲུལ་་་་
སོགས་ཡོན་ཏན་ཐམས་ཅད་འབྱོར་བས་བྱེད་པ་དང་། བློན་པོ་རིན་པོ་ཆེས་རྒྱལ་
བོའི་རྒྱལ་ཁྲིམས་སོགས་ཉེ་རིང་མེད་པར་རྟོགས་པར་བྱེད་པ་བཞིན་དུ། བཏང་
སྙོམས་ཀྱི་ཆགས་སྡང་སོགས་ཀྱིས་ཉེ་རིང་མེད་པར་ལམ་དྲང་བོར་སྲོང་བ་དང་།
བདུན་པ་ལ་ཁྱིམ་བདག་དྲངས་པ་ནི་གསེར་གྱི་འཁོར་བསྒྱུར་གྱི་དབང་དུ་བྱས་ལ།
འཁོར་བསྒྱུར་གཞན་གཉིས་ལ་ཁྱིམ་བདག་གི་ཚབ་ཏུ་དམག་དཔོན་དྲངས་ནས་་་
ཁྱིམ་བདག་དང་བློན་པོ་བྱ་བ་གཅིག་པས་གཅིག་ཏུ་བྱེད་པ་ཡིན་ནོ། ། 1:|:
རང་འབྲས་འཕགས་ལམ་བསྐྱེད་པའི་ཆ་ནས་བཞག་པའི་མཁྱེན་པ་དེ་་་་་་་
འཕགས་ལམ་ཡན་ལག་གི་མཚན་ཉིད། དབྱེ་ན་ལམ་གྱི་ཡན་ལག་བརྒྱད་ཡོད་དེ།
སློབ་པའི་དབང་དུ་བྱས་ན་མཉམ་བཞག་ཏུ་ཆོས་ཉིད་རྟོགས་པ་རྗེས་ཐོབ་ཏུ་་་་་
དཔྱོད་པའི་ཡང་དག་པའི་ལྟ་བ་དང༌། དེ་དང་མདོ་དོན་གཞན་ལ་སྟོན་བྱེད་ཀྱི་
རྟོག་པ་དང༌། རྫུན་སོགས་དག་པའི་ངག་དང་། ལུས་ཀྱིས་ལས་དག་པའི་ལུས་ཀྱི་
མཐའ་དང་ལུས་ཀྱི་ཚུལ་འཆོས་ངག་གི་ཁ་གསག་དག་པའི་ཡང་དག་པའི་འཚོ་བ་
དང༌། སྒོམ་སྤང་སྤངས་པའི་རྩོལ་བ་དང་། ཞི་གནས་ཀྱི་རྒྱུ་མཚན་གསུམ་མི་
བརྗེད་པའི་དྲན་པ་དང་། མངོན་ཤེས་སོགས་སྒྲུབ་པའི་ཏིང་ངེ་འཛིན་དང་



པ
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 725.
བརྒྱད་ཡོད་པའི་ཕྱིར་ཏེ། ཀུན་བཏུས་ལས། ངོ་བོ་ཉིད་གང་ཞེ་ན། ཡང་ལག་
བརྒྱུད་དེ། ཡང་དག་པའི་ལྟ་བ་དང་། ཡང་དག་པའི་རྟོག་པ་དང༌། ཡང་དག་
པའི་ངག་དང་། ཡང་དག་པའི་ལས་ཀྱི་མཐའ་དང༌། ཡང་དག་པའི་འཚོ་བ་
དང་། ཡང་དག་པའི་རྩོལ་བ་དང༌། ཡང་དག་པའི་དྲན་པ་དང༌། ཡང་དག་
པའི་ཏིང་ངེ་འཛིན་ཏོ། །ཞེས་གསུངས་པའི་ཕྱིར། དབུས་མཐའ་ལས། ཡོངས་སུ་
གཅོད་དང་གོ་བྱེད་དང༌། །རྣམ་གསུམ་གཞན་ཡིད་ཆེས་པར་བྱེད། །མི་མཐུན་
ཕྱོགས་ཀྱི་གཉེན་པོ་ནི། །ལམ་གྱི་ཡན་ལག་དེ་བརྒྱད་དོ། །ཞེས་གསུངས་པ་ལྟར།
ཡང་དག་པའི་ལྟ་བ་ནི། ཡུལ་ཡོངས་སུ་གཅོད་བྱེད་དངོས་ཡིན་པས་གཅོད་པའི་
ཡན་ལག་དང༌། རང་གིས་རྟོགས་པ་དེ་གཞན་ལ་མཚོན་པར་བྱེད་པ་དེ་དག་
ཀུན་ནས་སློང་བའི་རྟོག་པ་ལ་རག་ལས་པས་ཡང་དག་པའི་རྟོགས་པ་གོ་བྱེད་་་་་་
དང་། སྤྱོད་པ་རྣམ་པར་དག་པས་གཞན་ཡིད་ཆེས་པར་བྱེད་པ་དེ་དག་ལས་
མཐའ་འཚོ་བ་གསུམ་གྱི་ལག་རྗེས་ཡིན་པས་དེ་གསུམ་གཞན་ཡིད་ཆེས་པར་བྱེད་་
པའི་ཡན་ལག་དང་། རྩོལ་བ་སྒོམ་སྤང་དང༌། དྲན་པ་ཉེ་ཉོན་བྱིང་རྒོད་དང་།
ཏིང་ངེ་འཛིན་དེ་ཡོན་ཏན་ཁྱད་པར་ཅན་ལ་གེགས་བྱེད་ཀྱི་སྒྲིབ་པའི་གཉེན་པོ་་་་
ཡིན་པས་གཉེན་པོའི་ཡན་ལག་དང་བཞིར་འདུ་བ་ཡིན་ནོ། ། དེ་
སྐབས་འདིར་ཁ་ཅིག་ན་རེ། འཕགས་པ་ཡིན་ན། བྱང་ཕྱོགས་སོ་བདུན་
ཐོབ་པའི་ཁྱབ་སྟེ། ཡིག་ཆར། མཐོང་ལམ་ཐོབ་ན་བྱང་ཕྱོགས་སོ་བདུན་ཐོབ་
པས་ཁྱབ་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་
པར་ཐལ། རྒྱུན་ཞུགས་དང་ཕྱིར་འོང་གང་རུང་ཡིན་ན་བྱང་ཕྱོགས་སོ་བདུན་
ཐོབ་པས་མ་ཁྱབ་པའི་ཕྱིར་ཏེ། དེ་གང་རུང་ཡིན་ན། དགའ་བ་ཡང་དག་བྱང་
ཆུབ་ཀྱི་ཡན་ལག་མ་ཐོབ་པས་ཁྱབ་པའི་ཕྱིར་ཏེ། དེ་གང་རུང་ཡིན་ན། བསམ་
གཏན་གྱི་དངོས་གཞི་མ་ཐོབ་པས་ཁྱབ་ལ། ཉེར་བསྡོགས་སུ་འགྱུར་བའི་དགའ་



726 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
བ་མེད་པའི་ཕྱིར་ཏེ། ལམ་རིམ་ལས། ཚོར་བ་སིམ་པའི་རྣམ་པ་ཅན་གྱི་དགའ་བ་
དེ་ནི་སྐབས་འདིར་བསྒྲུབ་པར་བྱ་བའི་ཏིང་ངེ་འཛིན་གྱི་འབྲས་བུ་ལ་འབྱུང་ཡང་
བསམ་གཏན་དང་བོ་ཉེར་བསྡོགས་དང་མཚུངས་ལྡན་དུ་མི་འབྱུང༌། ཞེས་དང༌།
བསེ་བསམ་གཟུགས་ལས་ཀྱང་དེ་བཞིན་དུ་བྱུང་ལ། སྡོམ་ལས་ཀྱང་། འོན་ཀྱང་
རྒྱུན་ཞུགས་ཞུགས་པས་མ་ཐོབ་སྟེ། །མི་ལྕོགས་མེད་ལ་དགའ་བ་མེད་གསུངས་
ཕྱིར། །ཞེས་གསུངས་པའི་ཕྱིར་ཟེར། ཁོ་ན་རེ། ཉེར་བསྡོགས་སུ་གྱུར་བའི་
དགའ་བ་ཡོད་པར་ཐལ། དེར་གྱུར་བའི་དགའ་བ་སྡུད་པའི་ཡོ་བྱེད་ཡིན་པའི་
ཕྱིར་ཏེ། དེའི་རྒྱུ་མཚན་གྱིས་འཕགས་པ་ཡིན་ན། བྱང་ཕྱོགས་སོ་བདུན་ཐོབ་
པས་ཁྱབ་པ་ཁས་ལེན་དགོས་པའི་ཕྱིར་ཏེ། ཡིག་ཆའི་དགོངས་པ་དེ་ཡིན་པའི་
ཕྱིར་ཏེ། ཉེར་བསྡོགས་སུ་གྱུར་བའི་དགའ་བ་མེད་པར་གསུངས་པའང་ཡོད་
ཀྱང་སྐབས་འདིར་ཁས་ལེན་མི་རིགས་པའི་ཕྱིར་ཏེ། བསམ་གཟུགས་མཐའ་
དཔྱོད་ལས། མཛོད་པས་ཉེར་བསྡོགས་ཀྱི་ཚོར་བ་ལ་བཏང་སྙོམས་ཀྱིས་ཁྱབ་
པར་འདོད་ཀྱང་། སྐབས་འདིར་ཁས་མི་ལེན་ཏེ། རབ་དབེན་དགའ་སྡུད་སྦྱོར་
མཐའ་གསུམ་གྱི་ཚེ་རང་གི་དངོས་སྐལ་གྱི་འདོད་ཉོན་ཅི་རིགས་དང་བྲལ་བའི་ཚེ་
དགའ་བདེ་འབྱུང་བའི་ཕྱིར་ཏེ། ལེགས་བཤད་གསེར་ཕྲེང་ལས། འདི་ལས་ཉེར་
བསྡོགས་སུ་ཚོར་བ་བཏང་སྙོམས་སུ་བཤད་པ་འདིར་མི་བཟུང་ངོ༌། །ཞེས་དང་།
དེ་ལ་རབ་ཏུ་དབེན་པའི་ཡིད་ལ་བྱེད་པ་དང་། དགའ་བ་སྡུད་པའི་ཡིད་ལ་བྱེད་
པ་སྐྱེས་པར་གྱུར་བ་དེ་ཚེ་ན་ནི་དབེན་པ་ལས་སྐྱེས་པའི་དགའ་བ་དང་བདེ་བས་་
ལུས་ཡོངས་སུ་ཚིམ་པར་བྱེད་དོ། །སྦྱོར་བ་མཐར་ཐུག་པའི་ཡིད་ལ་བྱེད་པའི་ཚེ་
ན་ནི་ལན་འགའ་ལན་འགའ་ནི་བདེ་བའི་དངོས་པོ་ཆུང་བའི་ཚུལ་གྱིས་ཁྱབ་པར་
བྱེད་དོ། །ལན་འགའ་ལན་འགའ་ནི་བདེ་བའི་དངོས་པོ་ཤིན་ཏུ་མང་བོ་དང་རྒྱ་
ཆེན་པོའི་ཚུལ་གྱིས་ཁྱབ་པར་བྱེད་དོ། །སྦྱོར་བ་མཐར་ཐུག་པའི་འབྲས་བུ་ཡིན་



21
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
ག
: 727 .
ལ་བྱེད་པ་སྐྱེས་པའི་ཚེ་ན་ནི་འདི་ལྟ་སྟེ། ལུས་ཐམས་ཅན་དབེན་པ་ལས་སྐྱེས་
པའི་དགའ་བ་དང་བདེན་པས་མ་ཁྱབ་པ་དང་ཁྱབ་པར་བྱ་བ་ཅུང་ཟད་ཀྱང་་་་་་
མེད་དོ། །ཞེས་ལུང་དུ་མས་གྲུབ་པའི་ཕྱིར་ཟེར་བས་དཔྱད་གཞི་ཆེའོ། །
དྲི་བ། བྱང་སེམས་ལ་ཡོད་པ་དང་རྗེས་སུ་མཐུན་པའི་ཐུན་མོང་
བའི་རྣམ་མཁྱེན་གྱི་རྣམ་པ་སོ་བཞི་གང༌། དེ་
ལན། བྱང་སེམས་དང་ཐུན་མོང་བ་སོ་བཞི་ཡོད་དེ། སྡུག་བདེན་གྱི་ཁྱད་
ཆོས་སྟོང་བདག་མེད་གཉིས་རྟོགས་པའི་དེ་རྣམ་པར་ཐར་བའི་སྒོ་སྟོང་བ་ཉིད་་་་
དང༌། འགོག་ལམ་གྱི་ཁྱད་ཆོས་བརྒྱུད་རྟོགས་པའི་དེ་རྣམ་པར་ཐར་བའི་སྒོ་
མཚན་མ་མེད་པ་དང་། སྡུག་ཀུན་གྱི་ལྷག་མ་དྲུག་རྟོགས་པའི་དེ་རྣམ་པར་ཐར་
བའི་སྒོ་སྨོན་པ་མེད་པ་དང་། གཟུགས་ཅན་གཟུགས་ལ་ལྟ་བའི་རྣམ་ཐར།
གཟུགས་མེད་གཟུགས་ལ་ལྟ་བའི་རྣམ་ཐར། གཟུགས་སྡུག་པའི་རྣམ་ཐར། །
གཟུགས་མེད་བཞིའི་རྣམ་ཐར་བཞི། འགོག་པའི་རྣམ་ཐར་སྟེ་བརྒྱད་དང་།
བསམ་གཟུགས་བརྒྱད་དང་འགོག་སྙོམས་ཏེ། མཐར་གནས་སྙོམས་འཇུག་དགུ་
དང་། བདེན་པ་བཞིའི་ཡུལ་ཅན་གྱི་ཆོས་བཟོད་བར་ཆད་མེད་ལམ་བཞི་དང་།
སྦྱིན་སོགས་ཕར་ཕྱིན་བཅུ་སྟེ་སུམ་ཅུ་རྩ་བཞིའོ། །དེ་ལྟར་ཡིན་ཏེ། ཡིག་ཆར།
གཉིས་པ་བྱང་སེམས་ལ་ཡོད་པ་དང་མཐུན་པའི་ལམ་ལ་གཉེན་པོའི་ལམ་དང་།
སྤྲུལ་བའི་ལམ་དང་། མཐོང་ཆོས་ལ་བདེར་གནས་ཀྱི་ལམ་དང༌། འདས་ལམ་
དང་། སྤོང་བའི་ལམ་དང༌། སངས་རྒྱས་ཀྱི་ལམ་དང་དྲུག་ལས། ཞེས་གསུངས་
པའི་ཕྱིར། གཉེན་པོའི་ལམ་ལ་གཉེན་པོ་བྱེད་ཚུལ་ནི། དང་བོས་བདག་དང་
བདག་གིར་མེད་པར་རྟོགས་པས་འཇིག་ལྟའི་གཉེན་པོ་དང༌། གཉིས་པས་
འགོག་ལམ་གཉིས་འཇིག་ལྟའི་རྒྱུ་མཚན་ཅན་ཏེ། དེའི་འབྲས་བུ་ཚུལ་མིན་གྱི་
མཚན་འཛིན་གྱི་རྣམ་རྟོག་གི་མཚན་མ་དང་བྲལ་བ་དང་བྲལ་བྱེད་རྟོགས་པས་་་་



· 728 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཚན་འཛིན་གྱི་གཉེན་པོ་དང༌། གསུམ་པས་སྡུག་ཀུན་ཡིད་འབྱུང་བའི་གཞིར་
རྟོགས་པས་ཁམས་གསུམ་ལ་ཐོབ་བྱར་སྨོན་པའི་གཉེན་པོ་བྱེད་དོ།། ། །
རྣམ་ཐར་སྒོ་གསུམ་པོ་འདི་ལ་འཆད་ཚུལ་གཞན་ཡང་དུ་མ་ཡོད་དེ། བསྡུ་
བ་ལས། ཀུན་བཏགས་པའི་ངོ་བོ་ཉིད་ལ་བརྟེན་ནས་ནི་རྣམ་པར་ཐར་བའི་སྒོ་
སྟོང་བ་ཉིད་རྣམ་པར་བཞག་གོ །གཞན་གྱི་དབང་གི་ངོ་བོ་ཉིད་བརྟེན་ནས་ནི་
རྣམ་པར་ཐར་བའི་སྒོ་སྨོན་པ་མེད་པ་ཉིད་རྣམ་པར་བཞག་གོ །ཡོངས་སུ་གྲུབ་
པའི་ངོ་བོ་ཉིད་ལ་བརྟེན་ནས་ནི་རྣམ་པར་ཐར་བའི་སྒོ་མཚན་མེད་པ་ཉིད་རྣམ་་་
པར་བཞག་གོ །ཞེས་དང་། བྱང་ས་ལས། དེ་བྱང་ཆུབ་སེམས་དཔའི་སྟོང་བ་
ཉིད་ཀྱི་ཏིང་ངེ་འཛིན་གང་ཞེ་ན་འདི་ལ་བྱང་ཆུབ་སེམས་དཔའི་བརྗོད་པ་ཐམས་
ཅད་ཀྱི་བདག་ཉིད་ངོ་བོ་དང་བྲལ་བ་བརྗོད་དུ་མེད་པའི་ངོ་བོ་ཉིད་ཀྱི་དངོས་པོ་
མཐོང་ནས། སེམས་གནས་པ་གང་ཡིན་པ་དེ་ནི་དེའི་སྟོང་བ་ཉིད་ཀྱི་ཏིང་ངེ་
འཛིན་ཅེས་བྱའོ། །སྨོན་པ་མེད་པའི་ཏིང་ངེ་འཛིན་གང་ཞེ་ན། འདི་ལ་བྱང་ཆུབ་
སེམས་དཔའི་བརྗོད་དུ་མེད་པའི་ངོ་བོ་ཉིད་ལ་ལོག་པར་རྣམ་པར་བརྟགས་པ་་་་
ལས་བྱུང་བའི་ཉོན་མོངས་པ་དང༌། སྡུག་བསྔལ་གྱི་ཡོངས་སུ་ཟིན་པའི་ཕྱིར་ཉེས་
པ་དུ་མའི་སྐྱོན་ཆགས་པར་ཡང་དག་པར་མཐོང་ནས་ཕྱིས་དེ་ལ་མི་སྨོན་པ་སྔོན་་་ ་
དུ་འགྲོ་བའི་སེམས་གང་ཡིན་པ་དེ་ནི་དེའི་སྨོན་པ་མེད་པའི་ཏིང་ངེ་འཛིན་ཞེས་་
བྱའོ། །མཚན་མ་མེད་པའི་ཏིང་ངེ་འཛིན་གང་ཞེ་ན། འདི་ལ་བྱང་ཆུབ་སེམས་
དཔའི་བརྗོད་དུ་མེད་པའི་ངོ་བོ་ཉིད་ཀྱི་དངོས་པོ་དེ་ཉིད་ཀྱིས་རྣམ་པར་རྟོགས་་་
པ་དང༌། སྤྲོས་པའི་མཚན་མ་ཐམས་ཅད་བསལ་ནས་ཡང་དག་པ་ཇི་ལྟ་བ་
བཞིར་ཞི་བར་ཡིད་ལ་བྱེད་པས་སེམས་གནས་པ་གང་ཡིན་པ་དེ་ནི་དེའི་མཚན་་་་་
མ་མེད་པའི་ཏིང་ངེ་འཛིན་ཞིས་བྱའོ། ཞེས་པ་དང༌། ཉན་ཐོས་ཀྱི་ས་ལས་ཀྱང་།
དེ་ལ་རྣམ་པར་ཐར་བའི་སྒོ་ནི་གསུམ་སྟེ། འདི་ལྟ་སྟེ། སྟོང་བ་ཉིད་དང༌། སྨོན་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
:729.
པ་མེད་པ་དང༌། མཚན་མ་མེད་པའོ། །རྣམ་པར་ཐར་བའི་སྒོ་གསུམ་པོ་དེ་དག་
གི་རྣམ་པར་བཞག་པ་ཇི་ལྟ་བུ་ཡིན་ཞེ་ན། སྨྲས་པ། འདི་ནི་གཉིས་ཡིན་ཏེ།
འདུས་བྱས་དང༌། འདུས་མ་བྱས་སོ། །དེ་ལ་འདུས་བྱས་ནི་ཁམས་གསུམ་དང་
ལྡན་པའི་ཕུང་བོ་ལྔའོ། །འདུས་མ་བྱས་ནི་མྱ་ངན་ལས་འདས་པའོ། །འདུས་བྱས་
གང་ཡིན་པ་དང་། འདུས་མ་བྱས་གང་ཡིན་པ་དེ་གཉིས་ནི་ཡོད་པ་ཞེས་བྱའོ། །
བདག་དང་། སེམས་ཅན་དང༌། སྲོག་དང་། སྐྱེས་པ་པོ་ཞེས་བྱ་བ་གང་ཡིན་པ་
དེ་ནི་མེད་པ་ཞེས་བྱའོ། །དེ་ལ་འདུས་བྱས་ལ་སྐྱོན་དུ་མཐོང་བའི་དང༌། ཉེས་
དམིགས་སུ་མཐོང་བའི་ཕྱིར་སྨོན་པར་མི་བྱེད་དོ། །མི་སྨོན་པའི་ཕྱིར་རྣམ་པར་
ཐར་བའི་སྒོ་སྨོན་པ་མེད་པ་རྣམ་པར་བཞག་གོ །མྱ་ངན་ལས་འདས་པ་དེ་ལ་
སྨོན་པ་དང་ལྡན་པས་ཞི་བར་ལྟ། གྱ་ནོམ་པར་ལྟ། ངེས་པར་འབྱུང་བར་ལྟ་ཞིང་
སྨོན་པར་བྱེད་དེ། དེ་ལ་ངེས་པར་འབྱུང་བར་ལྟ་བའི་ཕྱིར། རྣམ་པར་ཐར་བའི་
སྒོ་མཚན་མ་མེད་པ་རྣམ་པར་བཞག་གོ །མེད་ཅིང་ཡོད་པ་མ་ཡིན་པ་དེ་ལ་སྨོན་
པ་ཡང་མེད་དོ་ཞེས་ཇི་ལྟ་བུ་མེད་པ་དེ་ལྟ་བུ་ཁོ་ནར་མེད་པ་ཡིན་ནོ་ཤེས་ཤིང་་་་་
མཐོང་བའི་སྒོ་ནས་རྣམ་པར་ཐར་བའི་སྒོ་སྟོང་བ་ཉིད་རྣམ་པར་བཞག་སྟེ། དེ་
ནི་རྣམ་པར་ཐར་བའི་སྒོ་གསུམ་པོ་དེ་དག་གི་རྣམ་པར་བཞག་པ་ཡིན་ནོ། །ཞེས་
སོགས་གསུངས་པ་ལྟར་ལ། །
ཡང་མདོ་སྡེ་རྒྱན་ལས། རྣམ་ཐར་སྒོ་གསུམ་བདེན་བཞིའི་ཁྱད་ཆོས་བཅུ་
དྲུག་དང་མ་སྦྱར་བར་སྤྱིར་བཤད་ཚུལ་ནི། ཡུལ་རྣམ་ཐར་སྒོ་གསུམ། ཡུལ་ཅན་
ཏིང་ངེ་འཛིན་གསུམ། དེའི་རྒྱུ་ཆོས་ཀྱི་སྡོམ་བཞིའོ། །དང་བོ་ནི་གང་ཟག་དང་
ཆོས་ཀྱི་བདག་མེད་པ་སྟོང་བ་ཉིད་བདག་གཉིས་སུ་འཛིན་པའི་རྟེན་ཉེར་ལེན་གྱི་
ཕུང་བོ་ལྔ་ནི་སྨོན་མེད། རྟེན་དེ་རྟག་དུ་ཉེ་བར་ཞི་བ་མཚན་མེད་དེ། ཏིང་ངེ་
འཛིན་གསུམ་གྱི་སྤྱོད་ཡུལ་ནི། །བདག་མེད་རྣམ་པ་གཉིས་པོ་དང༌། །བདག་ཏུ་



· 730. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
འཛིན་པའི་རྟེན་དང་ནི། །དེ་རྟག་ཉེར་ཞི་ཡིན་ཞེས་བྱ། །ཞེས་སོ། །གཉིས་པ་ནི་
གཟུང་བ་རྣམ་ཐར་སྒོ་གསུམ་ཡོད་པའི་འཛིན་པའི་ཏིང་ངེ་འཛིན་གསུམ་ནི།
བདག་ག ཉིས་སུ་རྣམ་པར་མི་རྟོག་པ་ནི་སྟོང་བ་ཉིད་ཀྱི་ཏིང་ངེ་འཛིན་ཏེ།
བདག་མེད་གཉིས་ཡོངས་སུ་ཤེས་པར་བྱ་བའི་ཕྱིར་ཡིན་ནོ། །བདག་འཛིན་གྱི་
རྟེན་དེ་ལ་རྒྱབ་ཀྱིས་ཕྱོགས་ཤིང་མི་འདོད་པར་འཛིན་པ་སྨོན་མེད་ཀྱི་སྟེ། བདག་
འཛིན་གྱི་རྟེན་དེ་སྤང་བའི་ཕྱིར་ཡིན་ནོ། །ཉེར་ལེན་གྱི་ཕུང་བོ་ཞི་བ་ལ་རྟག་ཏུ་
དགའ་བ་དང་མཚུངས་པར་ལྡན་པ་མཚན་མེད་ཀྱི་སྟེ། དེ་ཞི་བ་མངོན་དུ་བྱ་
བའི་ཕྱིར་རོ། །དེ་ནི་གཟུང་འཛིན་ངོ་བོར་ཕྱིར། །རྣམ་པ་གསུམ་དུ་ཤེས་པར་བྱ། །
རྣམ་པར་མི་རྟོག་རྒྱབ་ཀྱིས་ཕྱོགས། །རྟག་ཏུ་དགའ་དང་ལྡན་པའོ། །ཡོངས་སུ་
ཤེས་དང་སྤང་བ་དང་། །མངོན་སུམ་དུ་ནི་བྱ་བའི་ཕྱིར། །སྟོང་ཉིད་ལ་སོགས་
ཏིང་འཛིན་རྣམས། །དོན་རྣམ་གསུམ་དུ་ཡོངས་སུ་བསྒྲགས། ཞེས་སོ། །གསུམ་
པ་ལ། འདུ་བྱེད་ཐམས་ཅད་མི་རྟག་པ་དང༌། འདུ་བྱེད་ཐམས་ཅད་དུ༔ཁ་བ་ནི་
སྨོན་མེད་ཀྱི་ཏིང་ངེ་འཛིན་གྱི་རྒྱུར་བཤད་དོ། །དེ་ལ་རྟག་པར་མེད་པ་དོན་གྱིས་
མི་རྟག་པའོ། །ཡང་དག་པ་མ་ཡིན་པའི་རྣམ་རྟོག་གི་དོན་གྱི་དུཁ་བའོ། །ཆོས་
ཐམས་ཅད་བདག་མེད་པ་ནི་སྟོང་བ་ཉིད་ཀྱི་སྟེ། ཀུན་བཏགས་པའི་བདག་ནི་
མེད་ཀྱི་བདག་གཉིས་སུ་ཀུན་ཏུ་རྟོག་པ་ཙམ་ཁོ་ནར་ཟད་པས་བདག་མེད་དོ། །
མྱ་ངན་ལས་འདས་པ་ཐམས་ཅད་ཞི་བ་ནི་མཚན་མེད་ཀྱི་སྟེ། རྣམ་རྟོག་ཉེ་བར་
ཞི་བ་ནི་མྱང་འདས་ཡིན་ནོ། །སེམས་ཅན་རྣམས་ལ་ཕན་བཞེད་པས། །ཏིང་ངེ་
འཛིན་ཀྱི་རྒྱུ་ཉིད་དུ། །ཆོས་ཀྱི་སྡོམ་ནི་རྣམ་པ་བཞི། །བྱང་ཆུབ་སེམས་དཔའ་
རྣམས་ལ་བཤད། །བརྟན་པ་རྣམས་ཀྱི་བཞི་བོ་དེ། །མེད་པའི་དོན་དང་རྣམ་
རྟོག་དང༌། །ཀུན་ཏུ་རྟོག་དོན་ཁོ་ན་དང་། །རྣམ་རྟོག་ཉེ་བར་ཞི་བའི་དོན། །
ཞེས་གསུངས་སོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·731 ，
སྐབས་འདིར་བསྡུས་དོན་ལས། བསྡུ་བར་སྟོང་མཚན་སྨོན་མེད་སྒྲས་
བསྟན་དེར།	།ཐོས་བསམ་སྒོམ་མོ་སྟོང་ཉིད་ལ་སོགས་ཀྱི། །ཏིང་འཛིན་སྒྲས་
བསྟན་སྐྱེ་འཕགས་སྒོམ་བྱུང་གཉིས། །རྣམ་ཐར་སྒྲས་བསྟན་འདས་ལམ་སྒོམ་
བྱུང་ཉིད། །སྔ་སྔ་སྤྱི་དང་ཕྱི་མ་བྱེ་བྲག་ཕྱིར། །མཆིམས་མཛོད་དང་བོར་སྒོམ་
དང་གཉིས་པ་ལ། །སྒོམ་བྱུང་འདས་ལམ་མ་བཞག་འཐད་པར་དཀའ། །ཞེས་
གསུངས་ལ། རྗེ་འཇིགས་མེད་དམ་ཆོས་རྒྱ་མཚོའི་དྲང་ངེས་ལས། མཆིམས་
མཛོད་ལས། ཐོས་བསམ་ལས་བྱུང་བ་དང༌། འཇིག་རྟེན་པའི་སྒོམ་བྱུང་དང་།
འཇིག་རྟེན་ལས་འདས་པའི་སྒོམ་བྱུང་གི་ཏིང་ངེ་འཛིན་གསུམ་རིམ་པ་ལྟར་སྟོང་་
བ་ཉིད་ལ་སོགས་པ་དང་། སྟོང་བ་ཉིད་ཀྱི་ཏིང་ངེ་འཛིན་ལ་སོགས་པ་དང་།
རྣམ་པར་ཐར་བའི་སྒོ་སྟོང་བ་ཉིད་ལ་སོགས་པའི་ཡིན་ནོ། །ཞེས་གསུངས་པའི་
དོན་ལ། སྐབས་བཞི་བའི་སྡོམ་ལས། མཆིམས་མཛོད་དང་བོར་སྒོམ་དང་གཉིས་
པ་ལ། །བསྒོམས་བྱུང་འདས་ལམ་མ་བཞག་འཐད་པར་དཀའ། །ཞེས་པ་ལྟར་
དྲང་ངེས་མཆད་དང་རྣམ་ཐར་སྒོ་གསུམ་དུའང་བཀག་ཀྱང༌། བསྡུ་བ་ལས།
གང་དུ་སྟོང་བ་ཉིད་དང་། སྨོན་པ་མེད་པ་དང་། མཚན་མ་མེད་པ་བྱེ་བྲག་མེད་
པར་གསུངས་པ་དེར་ནི་དེ་དག་ཐོས་པ་དང་། བསམ་པ་དང་། བསྒོམས་པ་ལས་
བྱུང་བ་ཉིད་ཡིན་པར་བལྟ་བར་བྱའོ། །གང་དུ་དེ་དག་ཏིང་ངེ་འཛིན་གྱི་སྒྲ་ཁོ་
ནར་གསུངས་པ་དེར་ནི་དེ་དག་བསྒོམས་པ་ལས་བྱུང་བ་འཇིག་རྟེན་པ་དང་་་་་
འཇིག་རྟེན་ལས་འདས་པ་ཡིན་པར་བལྟ་བར་བྱའོ། །གང་དུ་དེ་དག་རྣམ་པར་
ཐར་བའི་སྒོའི་སྒྲ་ཁོ་ནར་གསུངས་པ་དེར་ནི་དེ་དག་འཇིག་རྟེན་ལས་འདས་པ་་་་
ཉིད་ཡིན་པར་བལྟ་བར་བྱའོ། །ཞེས་གསུངས་པ་ལྟར། མཆིམས་མཛོད་ལས་ཀྱང་
ཐོས་བསམ་ལས་བྱུང་བ་ལ་སྟོང་ཉིད་སོགས་དང་། འཇིག་རྟེན་པའི་བསྒོམས་
བྱུང་ལ་སྟོང་ཉིད་ཀྱི་ཏིང་ངེ་འཛིན་སོགས་དང༌། འཇིག་རྟེན་ལས་འདས་པའི་



• 732 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བསྒོམས་བྱུང་ལ་རྣམ་ཐར་གྱི་སྒོའི་སྟོང་ཉིད་སོགས་ཀྱི་སྒྲས་བསྟན་པར་གསུངས་་་
པ་ལས། སྟོང་ཉིད་སོགས་ཀྱི་སྒྲས་བསྟན་པ་གསུམ་ལ་ཐོས་བསམ་ལས་བྱུང་བ་
དང༌། འཇིག་རྟེན་པའི་བསྒོམས་བྱུང་དང༌། འཇིག་རྟེན་ལས་འདས་པའི་
བསྒོམས་བྱུང་གསུམ་ཀ་དང༌། སྟོང་ཉིད་ཀྱི་ཏིང་ངེ་འཛིན་སོགས་ཀྱི་སྒྲས་བསྟན་
པ་གསུམ་ལ་ཕྱི་མ་གཉིས་དང༌། རྣམ་ཐར་གྱི་སྒོའི་སྟོང་ཉིད་སོགས་ཀྱི་སྒྲས་
བསྟན་པ་གསུམ་ལ་འཇིག་རྟེན་ལས་འདས་པའི་བསྒོམས་བྱུང་ཁོ་ནར་འཇོག་པ་
དྲངས་མ་ཐག་པའི་བསྡུ་བ་ཧ་ཅང་གསལ་བས་མཆིམས་ཊཱིཀ་ཀྱང་དེ་དང་མཐུན་
པར་འགྲེལ་དགོས་སམ་སྙམ་མོ། །ཞེས་གསུངས་པས་དཔྱད། །
རྣམ་ཐར་བརྒྱད་ལས་སྤྲུལ་བའི་ལམ་གསུམ་མོ། །དེ་ལས་དང་བོ་གཉིས་
ཀྱིས་ནི་ཆེ་ཆུང་བཟང་ངན་སོགས་ངེས་མེད་དུ་གང་འདོད་དུ་སྤྲུལ་ལ་དེ་ལྟར་་་་་
སྤྲུལ་ཚེ་སྤྲུལ་བ་བོ་རང་ཉིད་མི་སྣང་བར་སྤྲུལ་བ་སྣང་བར་བྱེད་པ་དང་གཉིས་ཀ་་
སྣང་བར་བྱེད་པས་གཞན་གྱི་དོན་དུ་འགྱུར་ཚུལ་མི་འདྲ་བ་ཡོད་པ། དེའི་ཕྱིར་
རང་ལ་གཟུགས་ཀྱི་འདུ་ཤེས་བཞག་མ་བཞག་གི་ཁྱད་པར་འབྱུང་བའོ། །དེ་ལྟར་
དང་བོ་གཉིས་ཀྱི་ཆེན་པོ་ཆུང་ངུར་དང་བཟང་བོང་ངན་པ་སོགས་ངེས་མེད་དུ་་་་
གང་འདོད་སྤྲུལ་ནུས་པར་གྱུར་ཀྱང༌། དེའི་ཚེ་ཡིད་འོང་སྤྲུལ་བ་ལ་དགའ་བ་
དང་ཡིད་མི་འོང་ལ་མི་དགའ་ཞིང་མི་མཐུན་པར་འཛིན་པའི་ཉོན་མོངས་འབྱུང་་
བས། དེའི་གཉེན་པོར་ཕན་ཚུན་ལྟོས་བཅས་དང༌། ཕན་ཚུན་རྗེས་སུ་འབྲེལ་
བའམ་བདག་ཉིད་གཅིག་པ་དང༌། ཕན་ཚུགས་རོ་གཅིག་པའི་འདུ་ཤེས་གསུམ་
བསྒོམ་པའི་དང་བོ་ནི། དངུལ་བུམ་དེ་ཟངས་བུམ་ལ་ལྟོས་ཏེ་སྡུག་གསེར་བུམ་ལ་
ལྟོས་ཏེ་མི་སྡུག་པར་སྒོམ་པ་ལྟ་བུ་དེས་ལྟོས་མེད་དུ་སྡུག་མི་སྡུག་པར་ཞེན་པའི་་་་
འདུ་ཤེས་བསལ་བ་དང་། གཉིས་པ་ནི། གསེར་ཟངས་ཀྱི་བུམ་པ་ལ་ལྟོས་ཏེ་སྡུག་
མི་སྡུག་གཉིས་དངུལ་བུམ་གཅིག་བུ་ལ་རྗེས་སུ་འབྲེལ་བར་བསྒོམ་པ་ལྟ་བུ་དེས་་་་



དེ་
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། ་
. 733 .
སྡུག་མི་སྡུག་ངོ་བོ་ཉིད་ཀྱིས་ཐ་དད་དུ་ཞེན་པའི་འདུ་ཤེས་བསལ་ནས། གསུམ་
པ་ནི་འདུ་ཤེས་དེ་གཉིས་ལ་བརྟེན་ནས་སྡུག་མི་སྡུག་མཐའ་གཅིག་ཏུ་སོ་སོར་་་་་
ཞེན་པ་མེད་པར་མཐར་གཟུགས་ཐམས་ཅད་ཀྱང་སྡུག་པ་ཡིད་དུ་འོང་བ་སྤྲུལ་་་་་
འདོད་པའི་རྣམ་པར་རོ་གཅིག་པའི་འདུ་ཤེས་ཐོབ་སྟེ། དེ་ལྟར་སྤྲུལ་བར་བྱེད་
པའི་རྣམ་ཐར་གསུམ་པ་ཐོབ་པའོ། །འདིར་སྡུག་མི་སྡུག་སྤྲུལ་བ་ལ་དགའ་མི་
དགའ་ཞེས་པ་ནི། དགའ་བ་དངོས་སོགས་མ་ཡིན་ཏེ། བསམ་གཏན་བཞི་བའི་
དངོས་གཞི་ཐོབ་པས་དགའ་བ་ལ་ཆགས་པ་དང་བྲལ་བའི་ཕྱིར། བལྟ་ཡུལ་གྱི་
གཟུགས་ལ་ཆགས་སྡང་ཡང་མ་ཡིན་ཏེ། རྣམ་ཐར་གསུམ་ཀས་བལྟ་ཡུལ་གྱི་
གཟུགས་ལ་འདོད་ཆགས་དང་བྲལ་བ་དགོས་པར་གསུངས་པའི་ཕྱིར་ན། སྡུག་
མི་སྡུག་སྤྲུལ་བ་ལ་འདོད་པས་འབད་པའི་བློ་དང་མི་འདོད་པས་མི་འབད་པའི་༌་་
བློ་སྐྱེས་པའི་དོན་ནོ། །
དེས་ན་སྤྲུལ་བའི་ལམ་ལ་རྣམ་ཐར་འདི་གསུམ་བཞག་པའི་རྒྱུ་མཚན་ཅི་ཞེ་་་
ན། ཆེ་ཆུང་དང་བཟང་ངན་ལ་ངེས་མེད་དུ་མ་བལྟས་ན་དེ་ལས་གཞན་དུ་སྤྲུལ་
མི་ནུས་པས་དེའི་ཕྱིར་དང་བོ་གཉིས་དང་། དེ་དག་ལ་ངེས་མེད་ཀྱི་མོས་པ་ཐོབ་
ཀྱང་སྡུག་མི་སྡུག་མཐའ་གཅིག་ཏུ་འཛིན་པ་མི་བཟློག་ན་མི་སྡུག་པ་སྤྲུལ་མི་་་་་་་
འདོད་ལ་དེ་མ་སྤྲུལ་ན་སྤྲུལ་བ་མི་རྫོགས་པས་དེའི་ཕྱིར་དུ་གསུམ་པ་བསྒོམ་་་་་་་
དགོས་སོ། །དེ་ལྟར་ཡིན་ཏེ་འགྲེལ་བའི་ཟིན་བྲིས་ལས། རྣམ་ཐར་བརྒྱད་ཀྱི་བྱེད་
རྒྱུའི་གཙོ་བོ་ནི་སྤྲུལ་བསྒྱུར་སྣ་ཚོགས་བྱེད་པ་དེ་ཡིན་ལ། དེའི་དགོས་པ་ནི་
གཞན་རྗེས་སུ་འཛིན་པའི་ཆེད་དུ་ཡིན་པས། གཟུགས་ཅན་གཟུགས་ལ་བལྟ་བ་
དང༌། གཟུགས་མེད་གཟུགས་ལ་བལྟ་བ་གཉིས་ནི། གདུལ་བྱ་འགའ་ཞིག་ལ་
འདིས་སྤྲུལ་བ་འདི་བསྟན་སོང་ཞེས་སྤྲུལ་བ་དང་སྤྲུལ་བ་པོ་གཉིས་ཀ་སྣང་བར་་་
བྱས་ན་དོན་དུ་འགྱུར་བའང་ཡོད་པས་དང་བོ་དང་། འགའ་ཞིག་སྤྲུལ་བ་བོ་མི་



: 734. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྣང་བར་དེས་སྤྲུལ་བའི་ཁང་བཟང་སོགས་སྣང་བར་བྱས་དོན་དུ་འགྱུར་བའང་་་
ཡོད་པས་ཕྱི་མ་སྒོམ་ལ། འབྲས་དུས་ནའང་རྣམ་པ་འདི་དག་ཡོད་པ་དེ་དང་
རྣམ་པ་མཐུན་པ་རྒྱུའི་དུས་ནས་སློབ་དགོས་པས་འདི་དག་བསྟན་པ་ཡིན་གསུང་།
ཞེས་གསུངས་པའི་ཕྱིར། དེའི་རྟེན་གྱི་གང་ཟག་ནི། ཐེག་ཆེན་ཚོགས་ལམ་ཆེན་
པོ་ནས་དང་ཐེག་དམན་གྱི་ཕྱིར་མི་འོང་ལུས་མངོན་བྱེད་དང་དགྲ་བཅོམ་རྒྱན་་་་
བཅས་སོ། །ཞེས་བུཊཱིཀ་ཏུ་གསུངས་པ་ལྟར། གསེར་ཕྲེང་དང་། རྟོགས་དཀའི་
སྣང་བར་ཡང་གསུངས་པས། རྗེ་བཙུན་པ་དང་སྒོ་མང་ཡིག་ཆ་གསར་རྙིང་
གཉིས་ཀར་དེ་བཞིན་བྱས་སོ། །བསོད་གྲགས་པའི་སྤྱི་དོན་ལས། ཐེག་དམན་གྱི་
དབང་དུ་བྱས་ན་བསམ་གཏན་གྱི་དངོས་གཞི་ཐོབ་པའི་ཕྱིར་མི་འོང་དང་དགྲ་་་་
བཅོམ་པའི་རྒྱུད་ལ་ཡོད་ཀྱི་རྒྱུན་ཞུགས་དང་ཕྱིར་འོང་ལ་མེད་པར་གསུངས་སོ། །
སྐབས་འདིར་ཁ་ཅིག གཟུགས་ཅན་གྱི་རྣམ་ཐར་མ་ཐོབ་པར་འགོག་པའི་
རྣམ་ཐར་འཐོབ་པ་ཡོད་པར་ཐལ། རྣམ་ཐར་དང་བོ་གསུམ་གསར་དུ་སྒོམ་
མཁན་གྱི་ཕྱིར་མི་འོང་ལུས་མངོན་བྱེད་ཡོད་པའི་ཕྱིར་ཞེས་ཟེར་བ་ལ། ཁ་ཅིག་
འདོད་པ་ཡིན་ཏེ། ཐེག་ཆེན་གྱི་དབང་དུ་བྱས་ན་གཟུགས་ཅན་གྱི་རྣམ་ཐར་སྔོན་
ལ་ཐོབ་པ་དང་། ཐེག་དམན་གྱི་དབང་དུ་བྱས་ན་རྣམ་ཐར་ཕྱི་མ་ལྔ་སྔོན་ལ་ཐོབ་
པའི་ཕྱིར་ཏེ། དེ་ལྟར་ཐོབ་པ་ནི་ཐེག་ཆེན་པས་གཞན་དོན་གཙོ་བོར་དོན་དུ་
གཉེར་བ་དང༌། ཐེག་དམན་པས་མཐོང་ཆོས་ལ་བདེ་བར་གནས་པ་གཙོ་བོར་
དོན་དུ་གཉེར་བའི་རྒྱུ་མཚན་གྱིས་ཡིན་པའི་ཕྱིར་ཟེར། འདི་ལ་སྐྱོན་འཕེན་པ་ཁ་
ཅིག་ན་རེ། བཤད་ཚུལ་འདི་མི་འཐད་པར་ཐལ། ཕྱིར་མི་འོང་ལུས་མངོན་བྱེད་
ཡིན་ན་རྣམ་ཐར་བརྒྱད་ཀ་ཐོབ་པས་ཁྱབ་པའི་ཕྱིར་ཏེ། ཀུན་བཏུས་ལས། ལུས་
ཀྱི་མངོན་སུམ་དུ་བྱེད་པ་གང་ཞེ་ན། གང་སློབ་པ་རྣམ་པར་ཐར་བ་བརྒྱད་ལ་
བསམ་གཏན་པའི་གང་ཟག་གོ །ཞེས་གསུངས་པ་དང་འགལ་ཟེར་བ་ལ། མཁས་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
འོས
. 735.
དབང་ལ་ལས། ཕྱི་མ་ཕྱི་མ་སྔ་མ་སྔ་མའི་སྔོན་དུ་འགྲོ་བ་ནི། དང་བོ་གསུམ་གྱི་
སྐབས་མ་གཏོགས་ཐ་མ་ལྔ་ལ་མ་བྱུང་བས། ཀུན་བཏུས་ཀྱི་དེ་ནི་མཚན་གཞི་
ངོས་བཟུང་ཙམ་ཡིན་པར་སྣང་སྟེ། རྒྱལ་སྲས་མར། ལུས་ཀྱིས་མངོན་སུམ་དུ་
བྱེད་པ་ནི་ཕྱིར་མི་འོང་བར་བརྗོད་དེ། རྣམ་པར་ཐར་བ་ཐོབ་པ་རྣམས་ལུས་ཀྱི་
མངོན་སུམ་དུ་རྫོགས་པར་བྱས་ནས་གནས་པའི་ཕྱིར་རོ། །ཞེས་དེ་ལས་ལོགས་སུ་
མཚན་ཉིད་བཞག་པའི་ཕྱིར་ཟེར། ཡིག་ཆར། རྣམ་ཐར་ཕྱི་མ་ལྔའི་མངོན་དུ་
བྱེད་ཚུལ་ཡོད་དེ། རྟེན་རྣམ་ཐར་དང་བོ་ཐོབ་ཅིང་། ཞེས་སོགས་ཀྱི་དོན་ནི་རྣམ་
ཐར་ཕྱི་མ་ལྔ་ནང་གསེས་ཀྱིས་སྔ་མ་སྔ་མ་མ་ཐོབ་པར་ཕྱི་མ་ཕྱི་མ་མི་འཐོབ་པ་་་་་
དང་བོ་གསུམ་དང་འདྲ་བ་ལ་བྱེད་ཀྱི། རྣམ་ཐར་བཞི་བ་ལ་དང་བོ་གསུམ་སྔོན་
དུ་འགྲོ་བ་མིན་པས་བསྡུས་དོན་དུ་དཔྱད་བྱར་གསུངས་སོ། །ཞེས་ཟེར། །
བསྡུས་དོན་གྱི་འགྲེལ་བ་བློ་གསལ་མགྲིན་རྒྱན་ལས། རྣམ་ཐར་དང་བོ་
གསར་དུ་ཐོབ་པའི་ཕྱིར་མི་འོང་ལུས་མངོན་བྱེད་བཞག་པར་དཀའ་སྟེ། ཀུན་
བཏུས་ལས། ལུས་ཀྱི་མངོན་སུམ་དུ་བྱེད་པ་གང་ཞེ་ན། གང་སློབ་པ་རྣམ་པར་
ཐར་བ་བརྒྱད་ལ་བསམ་གཏན་པའི་གང་ཟག་གོ །ཞེས་གསུངས་པའི་ཕྱིར། དང་
བོ་གསུམ་གྱི་རྟེན་གྱི་ས་མཚམས་དཔྱད་དགོས་སོ། །ཧལ་ཧའི་མཆན་དུ། ལུས་
མངོན་བྱེད་དང་རྟེན་གཅིག་དགོས་པ་ལ་གསུངས་ཀྱང་། དང་བོ་ཐོབ་ན་རྟེན་དེ་
ལ་ཕྱི་མ་ཐོབ་པས་མི་ཁྱབ་པའི་ཕྱིར་རོ། །ཞེས་གསུངས། །
སེམས་རྟེན་ནི་མཛོད་ལས། རྣམ་ཐར་གསུམ་པ་ནི། བསམ་གཏན་བཞི་
བར་བརྟེན་ཡང་རྣམ་ཐར་དང་བོ་གཉིས་བསམ་གཏན་དང་བོ་གཉིས་པོ་ཅི་་་་་་
རིགས་ཡིན་ཏེ། འདོད་པ་དང་བསམ་གཏན་དང་བོའི་སས་བསྡུས་ཀྱི་ཁ་དོག་ལ་
ཆགས་པ་དང་བྲལ་བའི་ཕྱིར་དེའི་གཉེན་པོར་མི་སྡུག་པ་བསྒོམ་པར་འདོད་པའི་
ཕྱིར། དེའི་གོང་མ་བསམ་གཏན་གཉིས་པ་དེར་ཁ་དོག་ལ་ཆགས་པའི་དབང་



• 736 · ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཤེས་དང་བྲལ་བའི་ཕྱིར་དང་། དེར་མིག་ཤེས་འང་མེད་པས་གསུམ་པ་ཡན་
སེམས་རྟེན་ལ་མེད་དོ། །གྲུབ་མཐའ་གོང་མས་རྣམ་ཐར་གསུམ་ཀ་རབ་མཐའི་
བསམ་གཏན་བཞི་བར་བརྟེན་པར་ཀུན་བཏུས་ལྟར་གསེར་ཕྲེང་ལས་གསུངས་་་་
སོ། །ཉི་སྣང་རྒྱན་སྣང་གཉིས་ཀར། བསམ་གཏན་ནམ་གཟུགས་མེད་པའི་སྙོམས་
པར་འཇུག་པ་ལ་བརྟེན་ནས། ཞེས་གསུངས་པ། གསེར་ཕྲེང་ལས། འདི་གཉིས་
ཀྱི་རྟེན་ལ་རྒྱན་སྣང་ལས། བསམ་གཏན་དང་གཟུགས་མེད་གདམ་ཀ་ཅན་དུ་
མཛད་པ་རྒྱན་སྣང་དུ་ཡང་བཀོད་པའི་དགོངས་པ་ནི་སྔ་མ་ལ་གཟུགས་མེད་ཐོབ་
པས་ཀྱང་སྒོམ་པ་ཡོད་པ་དང༌། ཕྱི་མ་ལ་གཟུགས་མེད་ཐོབ་ན་གཟུགས་ཀྱི་འདུ་
ཤེས་གཞིག་སླ་བ་ལ་དགོངས་ནས་གཟུགས་མེད་ལ་བརྟེན་པར་གསུངས་ཀྱི་དེ་ལ་་
བརྟེན་དགོས་པ་ནི་མིན་ཏེ། འདི་གཉིས་བསམ་གཏན་གྱི་ས་བ་ཡིན་པས་
གཟུགས་མེད་ཀྱི་སར་འགལ་བའི་ཕྱིར་ཏེ། གཟུགས་མེད་ཀྱི་དངོས་གཞི་ལ་
གཟུགས་ཡུལ་དུ་མི་བྱེད་པར་དུ་མ་ཞིག་གསུངས་པའི་ཕྱིར་རོ། །དེས་ན་ཀུན་
བཏུས་སུ། དང་བོ་དང་གཟུགས་ལ་འདོད་ཆགས་དང་མ་བྲལ་བའམ་བཞག་
པས་ཀྱང་རུང་སྟེ། ཞེས་པ་དང་། གཉིས་པ་ལ་གཟུགས་ལ་འདོད་ཆགས་དང་
བྲལ་བ་འམ་བཞག་པས་ཀྱང་རུང་སྟེ། ཞེས་སྔ་མའི་ཚེ་རིང་ལ་གཟུགས་ཀྱི་འདུ་
ཤེས་བཞག་དགོས་པས་མ་བྲལ་ན་དེ་སླ་ལ། གལ་ཏེ་གཟུགས་མེད་ཐོབ་པས་བྲལ་
ཡང་མངོན་དུ་མི་བྱེད་པར་གཟུགས་ཀྱི་འདུ་ཤེས་བཞག་དགོས་པ་དང་། ཕྱི་མའི་
ཚེ་རང་ལ་གཟུགས་ཀྱི་འདུ་ཤེས་གཞིག་དགོས་པས་གཟུགས་མེད་ཐོབ་ན་དེ་སླ་ལ་
ཐོབ་ཀྱང་གཟུགས་ཅན་མ་ཡིན་པའི་བློ་བཞག་དགོས་ཞེས་པ་ལྟར། སྔ་མ་
གཟུགས་མེད་ཐོབ་པ་དང་ཕྱི་མ་དེ་མ་ཐོབ་པས་ཀྱང་སྒོམ་པ་འོང་བས་སྒོམ་་་་་་་
མཁན་གྱིས་གཟུགས་མེད་ཐོབ་པ་སྲིད་ཀྱི་འདི་གཉིས་ཀྱི་རྟེན་གཟུགས་མེད་ནི་མ་་
ཡིན་ནོ། །ཞེས་གཟུགས་མེད་དངོས་གཞི་ཐོབ་ན་གཟུགས་ཀྱི་འདུ་ཤེས་གཞིག་སླ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·737.
བ་ལ་དགོངས་པར་གསུངས་སོ། །ཡིག་ཆར། སེམས་རྟེན་བསམ་གཟུགས་གང་
རུང་ལ་བརྟེན་ནས། ཞེས་གསུངས་པའང་དེ་ལྟར་ཡིན་པར་སྡོམ་འགྲེལ་ལས་
གསུངས་པའི་ཕྱིར་ཏེ། དེ་ཉིད་ལས། ཡིག་ཆར། སེམས་རྟེན་བསམ་གཟུགས་
གང་རུང་ལ་བརྟེན། ཞེས་གསུངས་པ་འང་དེ་ལྟར་ཡིན་ཏེ། གཞན་དུ་ན་བསམ་
གཏན་དང༌། གཟུགས་མེད་པར་བརྟེན་པ་འགལ་བར་བྱེད་དགོས་པའི་ཕྱིར།
ཞེས་སོ། །འོན་ཀྱང་རྟོགས་དཀའི་སྣང་བ་ལས། སེམས་ནི། མཛོད་ལས། མི་སྡུག་
བསམ་གཏན་གཉིས་ན་ཡོད། །ཅེས་པ་ལྟར། རྣམ་ཐར་དང་བོ་གཉིས། འདོད་
པ་དང་། བསམ་གཏན་དང་བོའི་སས་བསྡུས་པའི་ཁ་དོག་ལ་ཆགས་པའི་གཉེན་
པོའི་རིམ་བཞིན་བསམ་གཏན་དང་བོ་དང་གཉིས་པ་ལ་བརྟེན་པར་བཤད་ལ།
ཀུན་ལས་བཏུས་སུ། བསམ་གཏན་བཞི་བའི་རབ་མཐའ་ལ་བརྟེན་པར་བཤད་
ཅིང༌། འགྲེལ་ཆེན་ལས། གོ་རིམ་བཞིན་དུ་ནང་གཟུགས་ཅན་དང་གཟུགས་ཅན་
མིན་པའི་བདག་ཉིད་བསམ་གཏན་ནམ། གཟུགས་མེད་པའི་སྙོམས་པར་འཇུག་
པ་ལ་བརྟེན། ཞེས་གཟུགས་མེད་ལ་ཡང་བརྟེན་པར་བཤད་པ་དང༌། ཉི་སྣང་
དུའང་དེ་དང་མཐུན་པར་བཤད་པ་ནི། མཛོད་ཀྱི་དེ་ཉན་ཐོས་པའི་ལུགས་དང་།
ཀུན་ལས་བཏུས་ཀྱི་དེ་ཐེག་པ་ཐུན་མོང་གི་རྣམ་བཞག་ཡིན་ལ། འདིའི་སྤྲུལ་བའི་
ལམ་ནི་ལམ་ཤེས་ཀྱིས་བསྡུས་པ་བྱང་སེམས་ཁོ་ནས་སྒོམ་པ་ཡིན་ཞིང༌། བྱང་
སེམས་ཐབས་ལ་མཁས་པས། གཟུགས་མེད་ཀྱི་སེམས་ལ་བརྟེན་ནས་ཀྱང་
གཟུགས་ལ་བལྟ་ནུས་ཏེ། འདོད་སེམས་ལ་བརྟེན་ནས་འདས་ལམ་མངོན་དུ་
བྱེད་ནུས་པ་བཞིན་སྙམ་དུ་དགོངས་ནས་འགྲེལ་ཆེན་གཉིས་སུ་དེ་ལྟར་གསུངས་་་
སོ། །དེ་ཡང་རྣམ་ཐར་དང་བོ་སྒོམ་པ་བོ་གཟུགས་མེད་ཀྱི་སྙོམས་འཇུག་ཐོབ་ན་
རང་ལ་གཟུགས་ཀྱི་འདུ་ཤེས་མོས་པ་ཡིད་བྱེད་ཀྱི་ཚུལ་གྱིས་བཞག་ལ། རྣམ་ཐར་
གཉིས་པ་སྒོམ་པ་བོ་གཟུགས་མེད་ཀྱི་སྙོམས་འཇུག་ཐོབ་ན། དེ་ལ་བརྟེན་ནས་



• 738 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རང་ལ་གཟུགས་ཀྱི་འདུ་ཤེས་བཤིག་ཅིང། མ་ཐོབ་ན་རང་ལ་གཟུགས་ཀྱི་འདུ་
ཤེས་མོས་པ་ཡིད་བྱེད་ཀྱིས་བཤིག་ནས་སྒོམ་མོ། །ཞེས་གསུངས། །རྣམ་བཤད་
ལས། བསམ་གཏན་ནམ་གཟུགས་མེད་པའི་སེམས་ལ་བརྟེན་ནས་ཞེས་རྣམ་ཐར་
གསུམ་ཀ་ལ་གསུངས་པ་ལྟར། ཡིག་ཆར་གསུམ་ཀར་སྦྱར་རོ། ། ས་
བསོད་གྲངས་པའི་སྤྱི་དོན་ལས། བྱང་སེམས་ཀྱིས་གཟུགས་མེད་ཀྱི་སེམས་
ལ་བརྟེན་ནས་རྣལ་འབྱོར་བ་རང་ལ་གཟུགས་ཅན་གྱི་འདུ་ཤེས་གཞིག་ནས་དེ་མ་
ཐག་ཏུ་བསམ་གཏན་གྱི་དངོས་གཞི་ལ་བརྟེན་ཏེ་རྣམ་ཐར་གཉིས་པ་སྒོམ་པའི་་་་
དབང་དུ་བྱས་བའི་ཕྱིར་ཏེ། གཟུགས་མེད་ཀྱི་དངོས་གཞི་ལ་བརྟེན་ན་གཟུགས་
ཀྱི་འདུ་ཤེས་གཞིག་སླ་བའི་ཕྱིར་རོ། །ཞེས་གསེར་ཕྲེང་དང་རྣམ་བཤད་དགོངས་
པ་གཅིག་ཏུ་བྱས་སོ། །
ཡིག་ཆ་རྣམས་སུ་ཀུན་བཏུས་ཀྱི་ལུང་ལ་བརྟེན་ནས་རབ་མཐའི་བསམ་་་་་་
གཏན་བཞི་བ་དགོས་པར་གསུངས་པ་སྐྱེས་སླ་བའི་རྟེན་ལ་དགོངས་སམ་སྙམ་སྟེ།
ཡིག་ཆར་མངོན་ཤེས་ཀྱི་སྐབས་སུ་དེ་ལྟར་གསུངས་ཤིང༌། འདིར་ཀུན་བཏུས་
ལས། བསམ་གཏན་ལ་བརྟེན་ཏེ་། ལྟ་བོ་བདག་ལ་གཟུགས་སུ་འདུ་ཤེས་དང་
བྲལ་བའམ་བཞག་པས་ཀྱང་རུང་སྟེ། ཞེས་དང༌། དེའི་དར་ཊཱིཀ་ལས། བསམ་
གཏན་གྱི་དངོས་གཞི་གང་ལ་བརྟེན་ནས། ཞེས་པ་ནས། གཟུགས་མེད་ཀྱི་སེམས་
མ་ཐོབ་པས་གཟུགས་ཀྱི་འདུ་ཤེས་མ་འབྲལ་བའམ། ཐོབ་ཀྱང་རང་ལ་གཟུགས་
ཀྱི་འདུ་ཤེས་བཞག་པས་ཀྱང་རུང་། ཞེས་དང་། གསུམ་པ་ནི། སྡུག་པའི་ཞེས་ཏེ།
བསམ་གཏན་བཞི་བའི་དངོས་གཞི་ལ་བརྟེན་ནས། ཞེས་དང་། རེད་མདའ་བའི་
ཀུན་བཏུས་འགྲེལ་བར། ། གནས་ནི་བསམ་གཏན་གྱི་དངོས་གཞི་གང་རུང་ལ་
བརྟེན་ནོ། །ཞེས་དང་། གསུམ་པ་སྡུག་པའི་རྣམ་ཐར་ལ་གནས་ནི་བསམ་གཏན་
བཞི་བའི་དངོས་གཞི་ལ་བརྟེན་ནོ། །རྩ་བར་བསམ་གཏན་ཙམ་དང༌། འགྲེལ་བ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། ་
.739，
གཉིས་སུ་དང་བོ་གཉིས་ལ་གང་རུང་དང་། གསུམ་པ་ལ་ཡང་བཞི་བ་ཙམ་ལས།
རབ་མཐའ་མ་གསུངས་ལ། ཀ་ གཟུགས་མེད་དངོས་གཞི་མ་ཐོབ་པས་ཀྱང་ཐོབ་
པར་འདི་དག་བཞིན་དུ། གསེར་ཕྲེང་ལས། སྔ་མ་གཟུགས་མེད་ཐོབ་པ་དང་།
དེ་མ་ཐོབ་པ་སྒོམ་པ་འོང་བས། སྒོམ་མཁན་གྱིས་གཟུགས་མེད་ཐོབ་པ་སྲིད་ཀྱི།
འདི་གཉིས་ཀྱི་རྟེན་གཟུགས་མེད་ནི་མ་ཡིན་ནོ། །ཞེས་གསུངས་པའི་ཕྱིར་རོ། །
ཁ་ཅིག་ན་རེ། སྐབས་འདིར་རབ་མཐའི་བསམ་གཏན་ནི། སྡོམ་ལས།
འདོད་ནས་སྲིད་རྩེའི་བར་དུ་སོང་འོང་གཉིས། །སླར་ཡང་འདོད་ནས་བཞི་བའི་
བར་སོང་སྟེ། །མཐུན་པར་བྱ་བ་རབ་ཀྱི་དོན་ཡིན་ཞིང་། །ཞེས་པ་ལྟར་ཡིན་བྱས་
པ་ལ། ཁ་ཅིག་དེ་ནི་མི་འཐད་དེ། ཡོན་ཏན་ཁྱད་པར་ཅན་གྱི་རྟེན་དུ་གྱུར་བའི་
བསམ་གཟུགས་ཀྱི་དངོས་གཞི་ལ། རབ་མཐའི་བསམ་གཏན་གྱི་ཁྱབ་པའི་ཕྱིར་
ཏེ། གསེར་ཕྲེང་ལས། ཀུན་བཏུས་པའི་ལུགས་ཀྱི་བསམ་གཏན་བཞི་དང་།
གཟུགས་མེད་བཞིའི་དངོས་གཞི་ཡོན་ཏན་ཁྱད་པར་ཅན་གྱི་རྟེན་དུ་རུང་བ་་་་་་་
ཐམས་ཅད་ལ་རབ་མཐའི་བསམ་གཏན་དང་གཟུགས་མེད་དུ་འདོད་དོ། །ཞེས་
གསུངས་པའི་ཕྱིར་ཟེར། ཡང་ཁ་ཅིག རབ་མཐའི་དོན་དེ་ཙམ་གྱིས་མི་རུང་སྟེ།
དེ་ལ་འཕེལ་བ་གསུམ་གྱིས་སྦྱངས་པ་ཞིག་དགོས་པར་ཀུན་བཏུས་དར་ཊཱིཀ་ལས་
གསུངས་པའི་ཕྱིར་ཏེ། དེ་ཉིད་ལས། བཞི་བ་ནི། རྣམ་པར་དག་པས་ཞེས་ཏེ།
འཕེལ་བ་གསུམ་གྱིས་སྦྱངས་པའི་བསམ་གཏན་གཟུགས་མེད་དེ་དག་རབ་ཀྱི་་་་་་
མཐའ་ལས་བྱུང་བ་ཞེས་བྱ་སྟེ། ་རྒྱུ་ཁྱད་པར་ཅན་གསུམ་ལས་བྱུང་བས་རང་གི་
རིགས་མཐུན་གཞན་ལས། ལས་རུང་མཆོག་ཏུ་གྱུར་བའི་ཕྱིར། ས་བརྒྱད་ལ་རིམ་
གྱིས་ལུགས་མཐུན་དང་ལུགས་ལྡོག་ཏུ་ཞུགས་པ་འཕེལ་བ་ཆུང་ངུའོ། །རེ་རེ་བར་
དུ་བཞག་པའི་ཐོད་རྒལ་ལུགས་མཐུན་དུ་ཞུགས་པ་ནི་འཕེལ་བ་འབྲིང་ངོ༌། །དེ་
ཉིད་ལུགས་ལྡོག་དུ་ཞུགས་པ་ནི་འཕེལ་བ་ཆེན་པོ་སྟེ། དེའི་རྗེས་སུ་བསམ་གཏན་



. 740 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་བོ་ལ་སྙོམས་པར་ཞུགས་ན་ཡང་རབ་ཀྱི་མཐའ་ལས་བྱུང་བའི་བསམ་གཏན་་
དང་བོ་ཞེས་བྱའི་རབ་མཐའི་བསམ་གཏན་བཞི་བ་ཁོ་ནར་མི་བཟུང་ངོ༌། །ཞེས་
གསུངས་པའི་ཕྱིར་ཟེར་ན་དཔྱད་དགོས་སོ། །
བྱེ་སྨྲས་འདོད་པ་ནས་སྲིད་རྩེའི་བར་དུ་སོང་འོང་གཉིས་དང་སླར་ཡང་་་་
འདོད་པ་ནས་བསམ་གཏན་བཞི་བའི་བར་དུ་སོང་བ་སྟེ་གསུམ་ལ་འཕེལ་བ་་་་་་
གསུམ་དང༌། དེའི་མཐར་བྱུང་བའི་བཞི་བའི་དངོས་གཞི་ལ་རབ་མཐའི་བསམ་
གཏན་དུ་འདོད་ཀྱང་། གོང་མའི་ལུགས་ནི་གོང་གི་ཀུན་བཏུས་དར་ཊཱིཀ་དྲངས་
པ་ལྟར་རོ། །
ཁ་ཅིག གཟུགས་མེད་ཀྱི་རྟེན་ལ་འགོག་སྙོམས་གསར་དུ་སྐྱེ་བ་ཡོད་ཟེར་ན།
འོ་ན་མཛོད་ལས། གཉིས་ཀ་འདོད་དང་གཟུགས་རྟེན་ཅན། །འགོག་པ་དང་
བོར་མིའི་ནང་དུ། །ཞེས་བཤད་པ་མི་འཐད་པར་ཐལ། དེ་གསར་སྐྱེ་ལ་མིའི་རྟེན་
ཅན་གྱིས་མ་ཁྱབ་བའི་ཕྱིར། རྟགས་སོང་། ཞེས་གསུངས་པའི་ཕྱིར་ཟེར་། ཡང་
ཁ་ཅིག་དེ་མི་འཐད་དེ། གླིང་གསུམ་གྱི་མི་དང་། འདོད་ལྷ་དྲུག་དང་། གཟུགས་
ཁམས་གནས་རིགས་བཅུ་དྲུག་སྟེ་གནས་ཉེར་ལྔའི་རྟེན་ལ་གསར་དུ་ཐོབ་པ་ཡོད་
པའི་ཕྱིར་ཏེ། མཆིམས་མཛོད་ལས། རྒྱལ་བོའི་སྲས། གླིང་གསུམ་གྱི་མི་དང་། ལྷ་
རིས་དྲུག་སྟེ་དགུ་དང༌། གཟུགས་ན་གནས་བཅུ་དྲུག སྲིད་རྩེ་དང་ཉི་ཤུ་རྩ་དྲུག་
དུ་འདོད་དོ། །ཞེས་གསུངས་པའི་ཕྱིར། ཁྱབ་སྟེ། སྲིད་རྩེ་ནི་སེམས་རྟེན་དང༌།
དང་བོ་ཉེར་ལྔ་ནི་ལུས་རྟེན་གྱི་དབང་དུ་བྱས་པའི་ཕྱིར་རོ། །འདི་ལ་ཁ་ཅིག
གླིང་གསུམ་གྱི་མི་ནི་དེ་གསར་དུ་ཐོབ་པའི་རྟེན་དངོས་དང༌། འདོད་ལྷ་དྲུག་ནི་
བྱང་སེམས་ཀྱི་དབང་དུ་བྱས་པ་དང་། ལྷག་མ་བཅུ་དྲུག་ནི་ཕྱིས་སུ་སོར་ཆུད་
པའི་རྟེན་གྱི་དབང་དུ་བྱས་པ་ཡིན་ཞེས་བཤད་པ་མི་འཐད་དེ། དེ་ནི་ལུས་
མངོན་བྱེད་ཀྱི་དབྱེ་བ་བཤད་སྐབས་ཡིན་པའི་ཕྱིར་ཏེ། དེ་ཉིད་ལས། ལུས་ཀྱི་



བ
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། བརྒྱ
：741 .
མངོན་སུམ་དུ་བྱེད་པ་ནི་དད་མོས་མཐོང་ཐོབ་ཏུ་འདུས་པས་ལོགས་སུ་བརྩིར་་་་་
མེད་དོ། །གལ་ཏེ་བརྩི་ན་ནས་སྲིད་རྩེ་དང་ཉི་ཤུ་རྩ་དྲུག་ཏུ་འདོད་དོ། །ཞེས་
གསུངས་པའི་ཕྱིར། དེས་ན་མིའི་རྟེན་ཁོ་ན་ལ་འགོག་སྙོམས་གསར་དུ་ཐོབ་
དགོས་པར་གསུངས་པ་ཕལ་ཆེ་བ་ལ་དགོངས་ཀྱི་འདོད་ལྷའི་རྟེན་ལ་གསར་དུ་་་་
ཐོབ་པ་ཡོད་པར་ཁས་ལེན་དགོས་པའི་ཕྱིར་རོ། །འགོག་སྙོམསུ་ཐོབ་ནས་ཁམས་
གོང་མར་སྐྱེས་པའི་ཉན་ཐོས་འགོག་སྙོམས་སོར་ཆུད་པ་དེ་ཡང་། འགོག་སྙོམས་
གསར་དུ་ཐོབ་པའི་ཕྱིར་ཏེ། དེ་དག་གཟུགས་སུ་ལས་ཉོན་གྱིས་སྐྱེ་བའི་ཚེ་འགོག་
སྙོམས་ལས་ཉམས་དགོས། དེ་ལས་ཉམས་ན་དེ་མ་ཐོབ་པས་ཁྱབ་ལ། ཉམས་
ནས་ཐོབ་ན་གསར་དུ་ཐོབ་དགོས་པའི་ཕྱིར་རོ། །གཞན་དུ་ན་འགོག་སྙོམས་པ་
ཉམས་པ་དང་དེ་ཐོབ་པའི་གང་ཟག་ཀྱང་ཡིན་པའི་གཞི་མཐུན་ཡོད་པར་འགྱུར་
རོ། །ཞེས་ཟེར་བ་སོགས་ལའང་དཔྱད་དགོས་སོ། །
ཁ་ཅིག་འགོག་སྙོམས་ཀྱི་སེམས་རྟེན་ལ་ཁམས་གསུམ་ས་དགུ་ཡོད་པར་
བཤད་པ་ནི་སྐྱེ་བའི་སེམས་རྟེན་ལ་དགོངས་ཀྱི་སེམས་རྟེན་དངོས་ལ་ནི་སྲིད་རྩེར་
སེམས་དགོས་ཞེས་ཟེར་མོད། འོན་ཀྱང་སེམས་རྟེན་དངོས་ཀྱི་དབང་དུ་བྱས་
པར་སེམས་ཏེ། བསྡུས་དོན་དུ་ཡང་། ཕྱི་ནས་ས་དགུར་བརྟེན་པ་ཡུམ་ལས་
གསུངས། ཞེས་གསུངས་ལ། ཁྱད་པར་དུ་རྗེ་འཇམ་དབྱངས་བཞད་པའི་དྲིས་
ལན་ཙིནྟ་མ་ཏིའི་ཕྲེང་མཛེས་ལས། བསམ་གཟུགས་བརྒྱུད་རེ་རེ་ལ་ཐུན་མོང་མ་
ཡིན་པའི་འགོག་སྙོམས་རེ་ཡོད་ན་འདོད་སེམས་ལའང་ཡོད་དགོས་པས་དེའི་
སྐབས་སུ་ཚོར་འདུ་རགས་པ་འགགས་པ་དང་འགལ་དོགས་པ་དང་། འགལ་
དགོས་པས་འདི་གཉིས་འཐད་ཕྱོགས་ཇི་ལྟར་ལགས། ཞེས་པའི་ལན་དུ་མངོན་
པར་ཡང་འདོད་སེམས་བྱེད་ན་དེ་ལས་ཕྲ་བ་ཡོད་དེ། བསམ་གཟུགས་བརྒྱུད་ལ་
སྤེལ་སྒོམ་གྱི་ཡར་སོང་ན་ཤིན་ཏུ་གསལ། འདོད་སེམས་ཡོད་པར་ངེས་ཤིང་།



.742. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདོད་སེམས་སུ་འདོད་ལུགས་གཉིས་ཡོད། འདོད་སེམས་དང་ཚོར་འདུ་རགས་
པ་འགོག་པ་མི་འགལ་ཏེ། འདོད་པའི་འཆི་སེམས་ཕྲ་མོ་བཞིན་ནོ། །ཞེས་ཤིན་ཏུ་
གསལ་བར་གསུངས་པའི་ཕྱིར། དེ་ཡང་ཏིང་ངེ་འཛིན་གྱི་རྩལ་སྦྱོང་བྱེད་དུ་ཤིན་
ཏུ་རགས་པ་འདོད་པའི་སེམས་ཀྱང་ཤིན་ཏུ་ཕྲ་བ་འགོག་སྙོམས་ཀྱི་ངོ་བོར་བསྐྱེད་
པ་དང༌། ཤིན་ཏུ་ཕྲ་བ་འགོག་སྙོམས་ཀྱང་ཤིན་ཏུ་རགས་པ་འདོད་སེམས་ཀྱི་ངོ་
བོར་བསྐྱེད་པ་སོགས་ལ་གོ་དགོས་པར་བསྡུས་དོན་གྱི་འགྲེལ་བ་བློ་གསལ་མགྲིན་
རྒྱན་ལས་གསུངས་པའི་ཕྱིར་ཏེ། དེ་ཉིད་ལས། སེམས་རྟེན་ནི་ཐེག་ཆེན་གྱིས་
བརྩོན་པ་དང་བོ་དང་། ཐེག་དམན་གྱིས་ངེས་པར་སྲིད་རྩེར་དང་། ཐེག་ཆེན་གྱི་
ཕྱི་ནས་ཁམས་གསུམ་ས་དགུ་ལ་བརྟེན་པར་ཡུམ་ལས་ཡར་སོང་འགོག་པ་སྤེལ་བ་
གསུངས་པས་འགྲུབ་སྟེ། དེ་ལྟར་སྤེལ་ནས་ཡིད་ལ་བྱེད་པ་ཏིང་ངེ་འཛིན་གྱི་རྩལ་
སྦྱོང་བའི་ཕྱིར། འགོག་པ་དེ་ཡང་སེམས་རགས་པའི་ངོ་བོར་བསྐྱེད། རགས་པ་
དེ་ཡང་ཕྲ་བར་བྱས་ནས་སྦྱོང་བའི་ཕྱིར། ཧལ་བླས། སྐྱེས་པའི་སེམས་རྟེན་ལ་
བྱས་པ་མི་འཐད་དེ། གསེར་ཕྲེང་ལས། འོན་ཀྱང་ཡུམ་གྱི་མདོར་དགུ་གའི་
སེམས་ལ་བརྟེན་པར་བཤད་པས་སྔ་མ་ནི་བརྩོན་པ་དང་བོའི་ཚེ་ལ་འདོད་དགོས་
སོ། །ཞེས་གསུངས་པའི་ཕྱིར། དེ་སྐྱེ་བའི་སེམས་རྟེན་ཡིན་ན། རང་ལུགས་ལ། །
མཛོད་ཀྱི་དེ་ཡང་དེ་ལྟར་འགྱུར་རོ། །ཞེས་གསུངས་སོ། །
འགོག་པའི་སྙོམས་འཇུག་གི་ངོ་བོ་ནི། ཡིག་ཆར། ངོ་བོ་འདོད་ཚུལ་དུ་མ་
ཡོད་དེ། ཐལ་འགྱུར་བ་དག་གིས་མདོ་སྡེ་ས་བཅུ་བར་བརྟེན་ནས་ཆོས་ཉིད་ལ་
ཚོར་འདུ་རགས་པ་བཀག་པའི་ཟག་མེད་ཀྱི་ཡེ་ཤེས་གཅིག་ལ་འདོད། འཕགས་
སེང་གཉིས་འགོག་པ་ཚོར་འདུ་རགས་པ་ཞི་བའི་མཉམ་བཞག་ལ་འགོག་པའི་་་་་
རྣམ་ཐར་དུ་འདོད་པ་ལྟར་སྙོམས་འཇུག་ཀྱང་རུང་ལ། ཡུལ་ལྡན་མིན་ཡང་
བཞེད། མདོ་སེམས་གཉིས་དེ་དུས་སེམས་ཡོད་ཀྱང་འགོག་སྙོམས་ནི་འཇུག་ཤེས་



1
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
743 .
ཀྱི་ཚོར་འདུ་རགས་པ་བཀག་པའི་ལྡན་མིན་དུ་ས་སྡེ་དང་སྡོམ་གཉིས་སུ་བཤད་་་་
པ་ཡིན་པའི་ཕྱིར། ཞེས་གསུངས་སོ། ། ན་
འདིའི་སྐབས་སུ་ཁ་ཅིག་ན་རེ། འགོག་པའི་རྣམ་ཐར་དང་འགོག་པའི་
སྙོམས་འཇུག་དོན་གཅིག་ཅིང་དེ་གང་རུང་ཡིན་ན། ཤེས་པས་ཁྱབ་པའི་ཕྱིར་ཏེ།
ཡིག་ཆར། ཡང་ཁ་ཅིག་ན་རེ། འགག་གཞི་ཡིད་ཀྱི་རྣམ་ཤེས་ཀྱི་སྟེང་དུ་དགག་བྱ་
ཚོགས་དྲུག་རགས་པ་འཁོར་བཅས་བཀག་པའི་ལྡན་མིན་དེ། དེའི་མཚན་ཉིད་
ཟེར་ན། ཞེས་སོགས་མཐའ་ཡས་པ་གསུངས་ལ། སྡོམ་ལས་ཀྱང་རྣམ་པར་ཐར་
བ་ཡིན་ཕྱིར་ཤེས་པ་ཉིད། །ཅེས་ཀྱང་གསུངས་པའི་ཕྱིར་ཟེར། ཁ་ཅིག འགོག་
སྙོམས་ལ་ལྡན་མིན་གྱིས་ཁྱབ་སྟེ། རྣམ་བཤད་ལས། རྣམ་ཐར་བརྒྱད་ནི་བྱང་
ཆུབ་སེམས་དཔའ་འཕགས་པ་རྣམས་ཀྱི་འདས་ལམ་གྱི་ངོ་བོར་བསྐྱེད་ནུས་པ་་་་་
དང་། འགོག་སྙོམས་འདས་ལམ་གྱི་སྟོབས་ཀྱིས་ཐོབ་པས་འཇིག་རྟེན་ལས་
འདས་པའི་ལམ་དུ་བཞག་གོ །ཞེས་གསུངས་པའི་ཕྱིར། ཁྱབ་སྟེ། འདིའི་རྣམ་
ཐར་བརྒྱད་ཅེས་པ་ནི་ཡེ་གེ་མ་དག་སྟེ། མཐར་གནས་སྙོམས་འཇུག་གི་སྐབས་
ཡིན་པས་སྙོམས་འཇུག་བརྒྱད་ནི་ཞེས་པ་ཡིན་ལ། དེས་ན་ལུང་དེའི་དོན་ནི་
མཐར་གནས་སྙོམས་འཇུག་དགུ་ལ་འཇིག་རྟེན་ལས་འདས་པའི་ལམ་ཞེས་འགྲེལ་
བ་སོགས་ལས་བཤད་པའི་རྒྱུ་མཚན་ནི། སྙོམས་འཇུག་བརྒྱུད་འདས་ལམ་མིན་
ཀྱང་བྱང་འཕགས་ཀྱིས་འདས་ལམ་གྱི་ངོ་བོར་བསྐྱེད་ནུས་པས་འདས་ལམ་་་་་་་
བཤད་ལ། འགོག་སྙོམས་ནི་འདས་ལམ་གྱི་ངོ་བོར་བསྐྱེད་མི་ནུས་ཀྱང་འདས་
ལམ་གྱི་སྟོབས་ཀྱིས་ཐོབ་པས་ན་འདས་ལམ་དུ་བཤད་ཅེས་པའི་དོན་ཡིན་པའི་་་་
ཕྱིར་ཏེ། ལུང་དེའི་དོན་ཡོད་པའི་ཕྱིར། གཞན་ཡང་། རྣམ་བཤད་ལས། འགོག་
པའི་སྙོམས་འཇུག་ཤིང་རྟ་ཆེན་པོ་གཞན་གྱིས་མདོ་སྡེ་ས་བཅུ་བའི་དོན་དུ་མཛད་
ནས། ཆོས་ཉིད་ལ་མཉམ་པར་བཞག་པའི་མཉམ་བཞག་ཡེ་ཤེས་ཁྱད་པར་བ་



: 744 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཅིག་ལ་མཛད་ལ། འདིར་ནི་སློབ་དཔོན་དང་འཕགས་པ་གཉིས་ཀས་ཚོགས་
དྲུག་འཁོར་དང་བཅས་པ་རགས་པ་བཀག་པའི་ལྡན་མིན་འདུ་བྱེད་ཀྱི་ཁྱད་པར་
ལ་བཞེད་པ་གསལ་གྱི། ཞེས་གསུངས་པའི་ཕྱིར། ཁྱབ་སྟེ། འདི་དང་སྔར་དྲངས་
ཟིན་པ་གཉིས་གནད་གཅིག་པས་འགོག་སྙོམས་ལྡན་མིན་དུ་ཤིན་ཏུ་གསལ་བའི་་་
ཕྱིར་རོ། །དེར་མ་ཟད་རྟོགས་དཀའི་སྣང་བ་ལས། འཕགས་པ་ཐོགས་མེད་ལྟར་
ན། ཀུན་ལས་བཏུས་ལས། འགོག་པའི་སྙོམས་འཇུག་གང་ཞེ་ན། ནས། འགོག་
པའི་སྙོམས་པར་འཇུག་པ་ཞེས་བཞེད་ལ། དཔལ་ལྡན་ཟླ་བ་གྲགས་པ་ལ་སོགས་
པའི་དབུ་མ་ཐལ་འགྱུར་བ་དག་ནི་སྤྲོས་པའི་མཚན་མ་མ་ལུས་པ་འགོག་པའི་་་་༌་
རྣམ་པར་མི་རྟོག་པའི་ཡེ་ཤེས་ལ་སྙོམས་པར་འཇུག་པ་ཡང་འགོག་པའི་སྙོམས་་་་
འཇུག་ཏུ་བཞེད་དོ། །
གཉིས་པ་ནི། འདིར་འཕགས་སེང་གཉིས་ཇི་ལྟར་བཞེད་ཅེ་ན། ཁ་ཅིག་
སྤྲོས་པ་བཀག་པའི་ཡེ་ཤེས་ལ་སྙོམས་པར་འཇུག་པ་འཕགས་སེང་གི་དགོངས་་་་་
པར་འདོད་པ་མི་འཐད་དེ། དེ་ལྟ་ན་འདིར་འདས་ལམ་དངོས་སུ་འཆད་པར་
རིགས་པ་ལ། ཉི་ཁྲི་སྣང་བར། འགོག་པའི་སྙོམས་པར་འཇུག་པ་ནི་འཇིག་རྟེན་
ལས་འདས་པའི་ལམ་གྱིས་ཐོབ་པའི་ཕྱིར་རོ། །ཞེས་འདས་ལམ་གྱི་སྟོབས་ཀྱིས་
ཐོབ་པས་འདས་ལམ་དུ་གསུངས་པའི་ཕྱིར་རོ། །དེར་མ་ཟད། ཉན་རང་
འཕགས་པ་སྤྲོས་པ་བཀག་པའི་མི་རྟོག་ཡེ་ཤེས་ལ་སྙོམས་པར་འཇུག་པ་ཡོད་་་་་་
དགོས་པས་ཆོས་ཀྱི་བདག་མེད་རྟོགས་པའི་ཉན་རང་འཕགས་པ་ཡོད་པར་ཐལ་་་
ལོ། །དེ་བས་ན། ཉན་རང་ལ་ཆོས་ཀྱི་བདག་མེད་རྟོགས་པ་མེད་པར་འདོད་
བཞིན་དུ་ཚུལ་འདི་ཁས་བླངས་ན་འགལ་བ་འདུ་བར་འགྱུར་རོ། །ཁ་ཅིག་གཞུང་
གི་དགོངས་པ་དེ་ལྟར་ཡིན་ཏེ། མཐོང་ལམ་རྩེ་སྦྱོར་དུ་གསུངས་པའི་ཕྱིར་དང་།
ཟག་མེད་ཀྱི་ཡེ་ཤེས་ཀྱི་སྡེ་ཚན་གྱི་སྐབས་སུ་ཡེ་ཤེས་སུ་གསུངས་པའི་ཕྱིར་རོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
，745.
ཞེས་ཟེར་བ་ནི་ཆེས་ཤིན་ཏུ་མ་ངེས་ཏེ། ཐོད་རྒལ་གྱི་སྤེལ་ཆོས་སུ་བཤད་པས་
དེར་འགྱུར་ན། འདོད་སེམས་ཀྱང་དེར་ཐལ་ཞིང་། ཟག་མེད་ཀྱི་ཡེ་ཤེས་ཀྱི་སྡེ་
ཚན་དུ་བཤད་པས་དེར་ཁས་ལེན་ན། ཟད་པར་གྱི་སྐྱེ་མཆེད་རྣམས་ཀྱང་སྤྲོས་པ་
བཀག་པའི་མི་རྟོག་ཡེ་ཤེས་ལ་འདོད་དགོས་པར་ཐལ་བའི་ཕྱིར་རོ། །དེ་བས་ན་
འཕགས་སེང་གི་དགོངས་པ་ནི། སློབ་དཔོན་འཕགས་པ་ཐོགས་མེད་ཀྱིས་བཤད་
པ་དང་མཐུན་པར་གསལ་ལོ། །ཞེས་གསུངས་པའི་ཕྱིར། ཁྱབ་སྟེ། ཐོགས་མེད་
སྐུ་མཆེད་ཀྱི་ལུགས་ལ་འགོག་སྙོམས་ལྡན་མིན་དུ་བཞེད་པ་ནི་དེའི་གཞུང་དུ་་་་་་
གསལ། འཕགས་སེང་གི་གཞུང་དུ་དེ་ལས་གཞན་མ་གསུངས་པས་དེ་གཉིས་ཀྱི་
བཞེད་ཚུལ་སྐུ་མཆེད་དང་འདྲ་བར་སྲས་ཀྱི་ཐུ་བོ་གཉིས་ཀྱི་བཤད་ཚུལ་ལ་མི་་་་་་
མཐུན་པ་ཅུང་ཟད་ཀྱང་མེད་པའི་ཕྱིར་རོ། །དེ་བཞིན་དུ་གསེར་ཕྲེང་ལས།
འཕགས་པ་ཐོགས་མེད་ཀྱིས་འགོག་སྙོམས་ལྡན་མིན་དུ་བཞེད་ཅིང་། སྐབས་
འདིར་དེ་ལྟར་ཁས་ལེན་དགོས་པར་གསུངས་པའི་ཕྱིར། དང་བོ་དེར་ཐལ། དེ་
ཉིད་ལས། ལྔ་བ་ལ་གཉིས། འདོད་པ་དགོད། རྩོད་པ་སྤང་བའོ། །ནས། ལྡན་
མིན་ཟག་མེད་དོ། །ཞེས་དང་། གཉིས་པ་དེར་ཐལ། དེ་ཉིད་ལས། དེ་ལྟར་སྐུ་
མཆེད་ཀྱི་ལུགས་དེ་ལ་མི་བརྟེན་ན་ཐེག་ཆེན་གྱི་གཞུང་ལུགས་ཆེན་པོ་གཞན་དུ་་་་
ཡང་དེ་དང་མི་མཐུན་པ་མ་བཀྲལ་ལ། ཤིང་རྟ་ཆེན་པོའི་བཤད་སྲོལ་གང་ལ་མ་
བརྟེན་པར་རང་ཉིད་ཀྱིས་མདོ་དང་བྱམས་པའི་དགོངས་པ་ཡང་འཆད་མི་ནུས་་་
ཏེ། ལོང་ཁྲིད་ཀྱིས་སྤངས་པའི་ལོང་བ་བཞིན་ནོ། །དེས་ན་འདིའང༌། ལམ་གྱི་
སྟོབས་ཀྱིས་འཐོབ་པ་དང༌། སངས་རྒྱས་ཀྱིས་ཀྱང་དེ་མངོན་དུ་བྱེད་པའི་ནུས་པ་
ཡོད་པ་ལ་དགོངས་ནས་ཡེ་ཤེས་ཆོས་སྐུར་བཤད་ཀྱི་འདིའི་རྗེས་ཤིག་སངས་རྒྱས་་་
ཀྱི་རྒྱུད་ལ་སྐྱེད་པ་ནི་མ་ཡིན་ནོ། །སངས་རྒྱས་ཀྱིས་འདི་ལ་འཇུག་པར་གསུངས་
པ་ནི་ནུས་པ་ཐོབ་པ་ལ་དགོངས་སོ། །ཐོད་རྒལ་དུ་བཤད་པས་ཀྱང་མི་གནོད་དེ།



.746 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཉམ་པར་མ་བཞག་པའི་སེམས་བཞིན་ནོ། །སྙོམས་འཇུག་ཏུ་གསུངས་པའི་
དགོངས་པ་ནི། འདིའི་འཇུག་སེམས་དེ་སྙོམས་འཇུག་ཡིན་ཞིང་དེའི་འབྲས་བུ་
ཡིན་པས་རྒྱུའི་མིང་གིས་བཏགས་པའམ་ཡང་ན་འདི་ལ་ཞུགས་པའི་ཚེ་ལུས་ཀྱི་་་་
འབྱུང་བ་རྣམས་ཆ་སྙོམས་པར་འཇོག་པ་ལ་དགོངས་སོ། །ཞེས་གསུངས་པའི་
ཕྱིར། ཁྱབ་སྟེ། རྒྱ་བོད་ཀྱི་གཞུང་ཆེན་པོ་གཞན་རྣམས་ལས་ཟླ་གྲགས་དང་སྐུ་
མཆེད་ཀྱི་བཤད་སྲོལ་གཉིས་ལས་གཞན་མ་བྱུང་བས་དེ་གང་རུང་དང་བསྟུན་་་་་
དགོས། གལ་ཏེ་འཕགས་སེང་གིས་དེ་ལས་གཞན་དུ་བཤད་ཅེ་ན། རྗེ་ཡབ་སྲས་
ཀྱིས་འཕགས་སེང་གི་བཤད་ཚུལ་མ་མ ཁྱེན་པར་ཐལ་ལོ། །ཞེས་ཟེར་བ་སོགས་ལ་
དཔྱད་དགོས་ཏེ། ཡིག་ཆ་དང་སྡོམ་གྱི་བཤད་ཚུལ་ནི་རྗེ་ཡབ་སྲས་ཀྱི་རྣམ་བཤད་
གསུམ་དང་མི་མཐུན་པའི་ཕྱིར་རོ། །ཞེས་ཟེར་བས་དཔྱད་གཞི་ཆེའོ། །ཡང་ཁ་
ཅིག་སྐབས་འདིར་འགོག་སྙོམས་ཀྱི་རྣམ་བཞག་ས་སྡེ་དང་བསྟུན་དགོས་ན་ཀུན་་་་
གཞི་ཡང་ཁས་ལེན་དགོས་ཏེ། རྟོགས་དཀའི་སྣང་བ་ལས། གལ་ཏེ། དེ་ལྟ་ན་
ཀུན་གཞི་ཁས་ལེན་དགོས་པ་ལ་དབུ་མ་བ་ཡིན་པའི་ཕྱིར། ཀུན་གཞི་ཁས་ལེན་
པ་མི་རིགས་སོ་ཞེ་ན། དབུ་མ་བ་ཡིན་པས་ཀུན་གཞི་ཁས་མི་ལེན་དགོས་པའི་
ངེས་པ་མེད་དེ། རྣལ་འབྱོར་སྤྱོད་པའི་དབུ་མ་བ་ནི་ཐ་སྙད་དུ་སེམས་ཙམ་པ་
དང་མཐུན་པར་གྲུབ་པའི་མཐའ་རྣམ་པར་འཇོག་པའི་ཕྱིར་དང་། ཉི་ཁྲི་སྣང་
བར། སློབ་དཔོན་བཟང་སྐྱོང་གིས་སྐབས་སུ་བབས་པ་ཀུན་གཞིའི་རྣམ་པར་
ཤེས་པ་ལ་སོགས་པ་ཤེས་བྱ་རྣམ་པ་བཅུས་བསྡུས་པའི་སྙིང་བོ་མཁྱེན་པ་ཡིན་་་་་་
པའི་ཕྱིར་རྣམ་པ་ཐམས་ཅད་མཁྱེན་པ་ཉིད་དོ་ཞེས་བྱ་བ་འདི་ནི་ཆེས་ལེགས་ཏེ།
ཡོངས་སུ་གྲུབ་པ་ལ་དམིགས་པའོ། །ཞེས་ཐེག་བསྡུས་སུ་ཀུན་གཞིའི་རྣམ་ཤེས་ལ་
སོགས་པ་གནས་བཅུ་གསུངས་པའི་ཕྱིར་གནས་དེ་དག་མཁྱེན་པ་རྣམ་མཁྱེན་གྱི་་་
དོན་དུ་གསུངས་པས་ཀུན་གཞིའི་རྣམ་ཤེས་བཞེད་པར་ཆེས་ཤིན་ཏུ་གསལ་ལོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
1 ::747 .
ཞེས་གསུངས་པའི་ཕྱིར། དེར་མ་ཟད་གསེར་ཕྲེང་ལས་ཀྱང་འགོག་པ་ལ་སྙོམས་
པར་འཇུག་པའི་ཉོན་ཡིད་ལྡོག་པར་གསུངས་པ་དང་། དང་བོ་ལ་དང་བོ་མེད་
ལ་ལྷག་མ་རྣམས་ལ་ཕྱི་མ་མེད་པས་སོ། །ཞེས་སོ་སྐྱེ་ལ་ཉོན་ཡིད་ལྡོག་པ་མེད་ལ།
རྒྱུན་ཞུགས་ལ་སྲིད་རྩེའི་དངོས་གཞི་ཐོབ་པའི་དེ་མེད་པར་གསུངས་པ་སོགས་་་་
ཉོན་ཡིད་ཀྱི་ཐ་སྙད་ལན་མང་དུ་གསུངས་པས་ཀུན་གཞི་བཞེད་པར་སྒྲུབ་ནུས་་་་
པའི་ཕྱིར་རོ། །ཞེས་ཟེར།
ཡང་ཁ་ཅིག་སྐབས་འདིར་ཀུན་གཞི་ཁས་ལེན་མི་རིགས་པའི་ཕྱིར་ཏེ། རྣམ་
བཤད་ལས། ཁ་ཅིག་ཀུན་གཞིའི་སྟེང་དུ་ཚོགས་བདུན་འཁོར་བཅས་བཀག་
པ་ལ་འདོད་པ་ནི་མི་རིགས་ཏེ། སློབ་དཔོན་གྱིས་འགྲེལ་ཆེན་དུ་ལང་གཤེགས་ཀྱི་
ལུང་། རྣམ་པར་ཤེས་པ་བརྒྱད་ཉིད་དང་། །ཞེས་བཤད་པ་དེ་ཙམ་ཞིག་མ་
གཏོགས་ཚོགས་དྲུག་ལས་ངོ་བོ་ཐ་དད་པའི་ཀུན་གཞི་བཤད་པ་ཟུར་ཙམ་ཡང་་་་
མེད་པའི་ཕྱིར་རོ། །ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། འདི་མི་འཐད་
དེ། ཉི་སྣང་དྲངས་མ་ཐག་དེས་གནོད་པའི་ཕྱིར་ཟེར་ན་དཔྱད་དགོས་སོ། ། །
དྲི་བ། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་སོ་དགུ་གང༌།
ལན། དེ་སོ་དགུ་ནི། སྟོབས་བཅུ། མི་འཇིགས་པ་བཞི། སོ་སོ་ཡང་དག་
པར་རིག་པ་བཞི། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། དེ་བཞིན་
ཉིད་ཀྱི་ཤེས་རྣམ། རང་བྱུང་གི་ཤེས་རྣམ། སངས་རྒྱས་ཉིད་ཀྱི་ཤེས་རྣམ་དང་སྡེ་
ཚན་བདུན་ཡོད་དོ། །ཆོས་ཐམས་ཅད་ཆགས་ཐོགས་མེད་པར་རྟོགས་ལ། མི་
མཐུན་ཕྱོགས་ལས་རྒྱལ་ཞིང༌། དེ་དག་གིས་བརྫི་བར་མི་ནུས་པའི་ཆ་ནས་བཞག་
པའི་མཁྱེན་པ་དེ། སྟོབས་བཅུའི་སྟོབས་ཀྱི་མཚན་ཉིད། སྟོབས་བཅུ་ནི། གནས་
དང་གནས་མ་ཡིན་པ་མཁྱེན་པའི་སྟོབས་དང་། ལས་ཀྱི་རྣམ་སྨིན་མཁྱེན་པའི་
སྟོབས་དང༌། མོས་པ་སྣ་ཚོགས་མཁྱེན་པའི་སྟོབས་དང་། འཇིག་རྟེན་ཀྱི་ཁམས་



.748 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཁྱེན་པའི་སྟོབས་དང་། དབང་བོ་མཆོག་དམན་གྱི་རིམ་པ་མཁྱེན་པའི་སྟོབས་
དང་། ཐམས་ཅད་དུ་འགྲོ་བ་མཁྱེན་པའི་སྟོབས་དང་། ཀུན་ནས་ཉོན་མོངས་
དང་རྣམ་བྱང་མཁྱེན་པའི་སྟོབས་དང་། སྔོན་གནས་རྗེས་སུ་དྲན་པ་མཁྱེན་པའི་
སྟོབས་དང༌། འཆི་འཕོ་བ་དང་སྐྱེ་བ་མཁྱེན་པའི་སྟོབས་དང༌། ཟག་པ་ཟད་པའི་
སྟོབས་རྣམས་སོ། །སྟོབས་བཅུ་ལ་མདོ་སྡེ་རྒྱན་ལས། བྱེད་ལས་བཞི་བཤད་དེ།
སྟོབས་དང་བོས་བདེ་འགྲོ་དང་ངན་འགྲོའི་ཐབས་ལ་བསླུ་བ་དང་གཉིས་པས་ལྷ་
སོགས་སྐྱབས་མ་ཡིན་པ་ལ་སྐྱབས་སུ་འཛིན་པའི་སྐྱབས་ལ་བསླུ་བ་དང་། བདུན་
པས་ཟག་བཅས་ཀྱིས་དག་པར་སྨྲ་བའི་དག་པ་ལ་བསླུ་བ་དང་། གཞན་རྣམས་
ཀྱིས་ཐེག་ཆེན་གྱིས་ངེས་པར་འབྱུང་བ་ལ་བསླུ་བའི་བདུད་བཞི་འཇོམས་པའི་་་་་
ཕྱིར། ཐབས་དང་སྐྱབས་དང་དག་པ་དང༌། །ཐེག་ཆེན་ངེས་པར་འབྱུང་བ་ལ། །
སེམས་ཅན་རྣམས་ནི་རབ་སླུ་བའི། །བདུད་འཇོམས་ཁྱོད་ལ་ཕྱག་འཚལ་ལོ། །
ཞེས་སོ། །
འཁོར་གྱི་ནང་དུ་སྤངས་རྟོགས་ཀྱི་ཆོས་སྟོན་པ་ལ་མི་འཇིགས་པའི་ཆ་ནས་་་
བཞག་པའི་མཐར་ཐུག་པའི་མཁྱེན་པ་དེ། མི་འཇིགས་པའི་རྣམ་པའི་མཚན་
ཉིད། མི་འཇིགས་པ་བཞི་ནི། རང་ཉིད་སྤངས་པ་ཕུགས་ཚོགས་སུ་དམ་བཅས་
པ་ལ་མི་འཇིགས་པ་དང་། རྟོགས་པ་ཕུན་ཚོགས་སུ་དམ་བཅས་པ་ལ་མི་
འཇིགས་པ་དང༌། ཆགས་སོགས་བར་དུ་གཅོད་པའི་ཆོས་སུ་རང་དབང་དུ་
མངོན་པར་དམ་བཅས་པ་ལ་མི་འཇིགས་པ་དང་། གཞི་ཤེས་དང་ལམ་ཤེས་
སོགས་ངེས་པར་འབྱུང་བའི་ལམ་དུ་དམ་བཅས་པ་ལ་མི་འཇིགས་པའོ། །མདོ་སྡེ་
རྒྱན་ལས། རང་གཞན་དོན་དུ་ཡེ་ཤེས་དང་། །སྤངས་དང་ངེས་འབྱུང་གེགས་
མཛད་ལ། །སྟོན་མཛད་མུ་སྟེགས་ཐམས་ཅད་ཀྱིས། །མི་བརྫི་ཁྱོད་ལ་ཕྱག་འཚལ་
ལོ། །ཞེས་སོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 749 •
འཆད་བྱ་འཆད་བྱེད་ཀྱི་སྤོབས་པ་སོ་སོར་ཆགས་ཐོགས་མེད་པར་མངོན་་་་
སུམ་དུ་གཟིགས་པའི་ཆ་ནས་བཞག་པའི་མཐར་ཐུག་གི་ལམ་དེ། སོ་སོ་ཡང་དག་
རིག་པའི་རྣམ་པའི་མཚན་ཉིད། སོ་སོ་ཡང་དག་པར་རིག་པ་བཞི་ནི། མིང་གི་
རྣམ་གྲངས་མཁྱེན་པའི་ཆོས་སོ་སོ་ཡང་དག་པར་རིག་པ་དང་། རང་སྤྱིའི་མཚན་
ཉིད་ཐམས་ཅད་མཁྱེན་པའི་དོན་སོ་སོ་ཡང་དག་པར་རིག་པ་དང༌། སྐད་རིགས་
ཐམས་ཅད་མཁྱེན་པའི་ངེས་ཚིག་སོ་སོ་ཡང་དག་པར་རིག་པ་དང་། ངོ་བོ་དང་
རྣམ་པའི་རབ་དབྱེ་མཁྱེན་པའི་སྤོབས་པ་སོ་སོ་ཡང་དག་པར་རིགས་པའོ། །མདོ་
སྡེ་རྒྱན་ལས། རྟེན་དང་བརྟེན་པ་བཤད་བྱ་དང་། །གསུངས་དང་མཁྱེན་པ་
འཆད་བྱེད་ལ། །བློ་གྲོས་ཆགས་ཐོགས་མི་མངའ་བའི། །ལེགས་སྟོན་ཁྱོད་ལ་ཕྱག་
འཚལ་ལོ། །ཞེས་སོ། ། ། །
རང་གི་སྡེ་ཚན་མཚན་ཉིད་པ་འཕགས་པ་འོག་མ་དང་ཅུང་ཟད་ཀྱང་མ་་་་་
འདྲེས་པའི་ཆ་ནས་བཞག་པའི་མཐར་ཐུག་པའི་མཁྱེན་པ་དེ། སངས་རྒྱས་ཀྱི་
ཆོས་མ་འདྲེས་པའི་རྣམ་མཁྱེན་གྱི་རྣམ་པའི་མཚན། སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད་ནི། སྤྱོད་པ་མ་འདྲེས་པ་དྲུག རྟོགས་པ་མ་འདྲེས་པ་
དྲུག འཕྲིན་ལས་མ་འདྲེས་པ་གསུམ། ཡེ་ཤེས་མ་འདྲེས་པ་གསུམ་མོ། །དང་བོ་
ནི། སྐུ་ལ་འཁྲུལ་བ་མི་མངའ་བ་དང་། , གསུང་ལ་ཅ་ཅོ་མི་མངའ་བ་དང་།
ཐུགས་དྲན་པ་ཉམས་པ་མི་མངའ་བ་དང་། ཐུགས་མཉམ་པར་མ་བཞག་པ་མི་
མངའ་བ་དང༌། ཐུགས་ཐ་དད་པ་ཉིད་ཀྱི་འདུ་ཤེས་མི་མངའ་བ་དང་། ཐུགས་
སོ་སོ་མ་བརྟགས་པའི་བཏང་སྙོམས་མི་མངའ་བ་སྟེ་དྲུག་གོ །གཉིས་པ་ནི།
འདུན་པ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་
རབ་དང༌། རྣམ་པར་གྲོལ་བ་ལས་ཉམས་པ་མི་མངའ་བ་དྲུག་གོ། གསུམ་པ་ནི།
སྤྱོད་ལམ་བཞིས་གདུལ་བྱ་འདུལ་བ་སྐུའི་འཕྲིན་ལས་དང་། ཆོས་དང་ལྡན་པ་



• 750 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་དོན་དང་ལྡན་པའི་གཏམ་མཛད་པ་གསུང་གི་འཕྲིན་ལས་དང༌། བྱམས་པ་
དང་སྙིང་རྗེ་སོགས་ཐུགས་ཀྱི་འཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་
ཀྱི་རྗེས་སུ་འབྲངས་པའི་རྣམ་པ་གསུམ་གྱི་ནི་འཕྲིན་ལས་གཞན་དང་མ་འདྲེས་་་་
པའོ། །བཞི་བ་ནི། འདས་པ་དང༌། མ་འོངས་པ་དང་། ད་ལྟར་བྱུང་བའི་ཆོས་
ཐམས་ཅད་ཐོགས་མེད་དུ་མཁྱེན་པ་གསུམ་སྟེ་བཅོ་བརྒྱད་དོ། ། | པའི་
དེ་ཁོ་ན་ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་ཡེ་ཤེས་་
དེ། དེ་བཞིན་ཉིད་ཀྱི་ཤེས་རྣམ་གྱི་མཚན་ཉིད། སློབ་དཔོན་གཞན་ལ་མ་ལྟོས་
པའི་རང་བྱུང་གིས་ཆོས་ཐམས་ཅད་ལ་མངའ་བསྒྱུར་བའི་ཡེ་ཤེས་དེ། རང་བྱུང་
གི་ཤེས་རྣམ་ཀྱི་མཚན་ཉིད། འདིར་བསྟན་དེ་བཞིན་ཉིད་དང་རང་བྱུང་གི་རྣམ་
པ་ལ་ཡུལ་ཡུལ་ཅན་གཉིས་གཉིས་ཡོད་ཀྱང་དོན་རྣམ་སོ་དགུའི་གྲངས་ལ་འདྲེན་
རྒྱུ་ནི་ཤེས་རྣམ་གཉིས་སོ། ། ཆོས་ཐམས་ཅད་ཀྱི་རྣམ་པ་མ་ལུས་པར་མངོན་སུམ་
དུ་རྟོགས་པའི་ཆ་ནས་བཞག་པའི་མཐར་ཐུག་གི་མཁྱེན་པ་དེ། སངས་རྒྱས་ཉིད་
ཀྱི་ཤེས་རྣམ་གྱི་མཚན་ཉིད། བྱེ་སྨྲའི་ལུགས་ལ། སྟོབས་བཅུ་མི་འཇིགས་པ་བཞི་
དང་དྲན་ཉེ་གསུམ་དང་ཐུགས་རྗེ་ཆེན་པོ་དང་བཅོ་བརྒྱད་ལ་མ་འདྲེས་པ་བཅོ་་་
བརྒྱུད་ཅེས་བཤད་དོ། །
སྐབས་འདིར་ཁ་ཅིག་ན་རེ། སོ་རིག་བཞི་སངས་རྒྱས་ཁོ་ན་ལ་ཡོད་དེ།
རྣམ་བཤད་གསེར་ཕྲེང་རྟོགས་དཀའི་སྣང་བ་གསུམ་གར་སངས་རྒྱས་ཀྱི་ས་ཁོ་ན་་
ཡོད་པར་གསུངས་པའི་ཕྱིར་དང་། ཁྱད་པར་དུ་ཡིག་ཆར། གཞན་ཡང་སོ་སོ་
ཡང་དག་རིག་པ་བཞི་ཐོབ་པ་ལ། ཆགས་ཐོགས་ཀྱི་སྒྲིབ་པ་གཉིས་མི་དགོས་པར་
ཐལ། དེ་ས་དགུ་བ་ན་ཡོད་པའི་ཕྱིར། འདོད་མི་ནུས་ཏེ། མདོ་ལས་དེ་ལྟར་
བཤད་པ་གང་ཞིག འཕགས་པས་ཀྱང་དེ་ལྟར་བཞེད་པའི་ཕྱིར། དང་པོ་གྲུབ་
སྟེ། འདིའི་མདོ་ལས། བཀའ་བསྩལ་བ། ཡེ་ཤེས་ཐམས་ཅད་ལ་ཆགས་པ་མེད་



1:|:ཀྱི
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
，751 ，
པ་དང་ཐོགས་པ་མེད་པའི་ཕྱིར། ནས། གཉིས་པ་གྲུབ་སྟེ། ཉི་སྣང་ལས། སོ་
སོར་ཡང་དག་པའི་ཡེ་ཤེས་ཀྱི་རྟོགས་པའི་རོ་མྱང་བར་མི་བྱེད་པས་ན་ཆགས་པ་་་
མེད་པའི་ཕྱིར་དང་། ཤེས་བྱའི་སྒྲིབ་པ་སྤངས་པས་ཐོགས་པ་མེད་པའི་ཕྱིར་རོ། །
ཞེས་གསུངས་པའི་ཕྱིར་ཟེར། ཆགས་འགྲིབ་ཐོགས་སྒྲིབ་ཀྱི་ངོ་བོ་དང་། དེ་མིན་
ཚུལ་དེ་ལྟར་དེ་ཡིན་ནོ། ཞེས་གསུངས་པའི་ཕྱིར་ཟེར། ཡང་ཁ་ཅིག འདིར་སོ་
རིག་བཞི་སངས་རྒྱས་ཁོ་ན་ལ་ཡོད་པར་གསུངས་པ་མཐར་ཐུག་པའི་སོ་རིག་ལ་་་
དགོངས་ཀྱི། གཞན་དུ་ན་གཞུང་རྣམས་ཀྱི་བཤད་ཚུལ་ལ་ནང་འགལ་ཡོད་པར་
འགྱུར་བའི་ཕྱིར་ཏེ། རྣམ་བཤད་ལས། སེམས་ཅན་ཐམས་ཅད་སྨིན་པར་བྱེད་
པའི་ཐབས་སོ་སོར་ཡང་དག་པར་རིག་པ་བཞི་ས་དགུ་བ་ནས་ཐོབ་པའོ། །ཞེས་
དང་། ཁྱད་པར་དུ་གསེར་ཕྲེང་ལས། སོ་སོར་རིག་བཞི་ཐེག་དམན་དང་ཞེས་
སོགས་སོ་རིག་བཞི་ཐེག་དམན་དང་ཐུན་མོང་བར་གསུངས་པ་ནི། མངོན་པ་
གོང་འོག་རྩ་འགྲེལ་དང༌། མདོ་སྡེ་རྒྱན་རྩ་འགྲེལ་དང༌། ། ས་སྡེ་རྣམས་དང༌།
འདུལ་བ་ལུང་ལས། ངའི་ཉན་ཐོས་སོ་སོར་ཡང་དག་པ་རིག་པ་དང་ལྡན་པ་
རྣམས་ཀྱི་ནང་ནས་དགེ་སློང་སྟོད་རིང་མཆོག་ཡིན་ནོ། །ཞེས་སོགས་ལན་མང་དུ་
གསུངས་པ་དང་ཡང་ཤིན་ཏུ་མཐུན་པའི་ཕྱིར་ཞེས་ཟེར་བ་སོགས་ལ་དཔྱད་གཞི་་
ཁ་ཅིག་ན་རེ། དེ་བཞིན་ཉིད་ཀྱི་རྣམ་པ་སོགས་གསུམ་ལ་ཤེས་རྣམ་ཞེས་
སྦྱར་དགོས་ཏེ། སྡོམ་ལས། དེ་བཞིན་ཉིད་དང་རང་བྱུང་སངས་རྒྱས་ཀྱི། །རྣམ་
པ་གསུམ་ལ་ཤེས་རྣམ་སྦྱར་དགོས་ཏེ། །ཞེས་དང་། ཡིག་ཆར་ཡང་དེ་ལྟར་
གསུངས་པའི་ཕྱིར། དེ་བཞིན་ཉིད་ཀྱི་རྣམ་པ་རྟག་པ་ཡིན་པས་རྣམ་མཁྱེན་དུ་མི་
རིགས་ལ། སྐབས་འདིའི་སོ་དགུ་བོ་གང་རུང་ལ་རྣམ་མཁྱེན་ཡིན་དགོས་པའི་
ཕྱིར་ཟེར། ཡང་ཁ་ཅིག དེ་ལྟར་མི་རིགས་དེ། དེ་བཞིན་ཉིད་དོན་རྣམ་དང་།



: 752 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དེ་བཞིན་ཉིད་ཀྱི་རྣམ་པ་ཤེས་རྣམ་ཡིན་པར་ཁས་ལེན་དགོས་པའི་ཕྱིར་ཏེ།
རྟོགས་དཀའི་སྣང་བ་ལས། གཞན་ཡང་དེ་བཞིན་ཉིད་ཀྱི་རྣམ་པའང་དེ་བཞིན་
དུ་འདོད་དགོས་པར་འགྱུར་ལ། དེ་ལྟ་ན་ཐུན་མོང་མ་ཡིན་པའི་ལམ་དུ་བཤད་
པ་དང་འགལ་ལོ། །ཞེས་གསུངས་པའི་ཕྱིར། ཡང་དེ་བཞིན་ཉིད་ཀྱི་ཤེས་རྣམ་
ཆོས་ཅན། སེམས་ཅན་གྱི་རྒྱུད་ལ་མེད་པར་ཐལ། ཁྱོད་ཐུན་མོང་མ་ཡིན་པའི་
རྣམ་པ་ཡིན་པའི་ཕྱིར་ཟེར་བ་སོགས་ལ་བརྟག །
དྲི་བ། དུས་གསུམ་གྱི་རྣམ་བཞག་བཤད་ཚུལ་མི་མཐུན་པ་གང་
འདྲ་ཡོད། །
ལན། བྱེ་སྨྲའི་བཙུན་པ་ཆོས་སྐྱོབས་ནི་མ་འོངས་པ་ད་ལྟ་བར་གྱུར་བ་ན་
མ་འོངས་པའི་དངོས་པོ་འགྱུར་གྱི་རྫས་མི་འགྱུར་བ་དཔེར་ན། གསེར་བུམ་
བཅོམ་པ་ན་དབྱིབས་འདོར་ཀྱང་ཁ་དོག་མི་འགྱུར་བ་བཞིན་ཟེར། དབྱངས་
སྒྲོག་ནི། དུས་རེ་རེ་ལ་དུས་གསུམ་གའི་མཚན་ཉིད་ལྡན་ཡང་གང་ཤས་ཆེ་བས་
བཞག་སྟེ། དཔེར་ན་བུད་མེད་གང་ལ་ཆགས་པ་ཤས་ཆེ་བ་དེའི་མིང་གི་བརྗོད་
ཀྱི་བུད་མེད་གཞན་ལ་ཆགས་བྲལ་མིན་པ་བཞིན་ཟེར། དབྱིག་བཤེས་ནི། གནས་
སྐབས་གཞན་དུ་འགྱུར་ཏེ་དཔེར་ན་རྩིས་ཀྱི་རྡེའུ་གཅིག་བརྒྱས་ཤོ་མིག་ཏུ་བཞག་
ན་བརྒྱ་ཟེར་བ་བཞིན་ཟེར། བུད་མེད་གཅིག་ལྟོས་ས་ཐ་དད་ལ་ལྟོས་ནས་མ་
དང་བུ་མོར་འཇོག་པ་བཞིན་དུ་གཞན་དང་གཞན་དུ་འགྱུར་བར་འདོད་པ་་་་་་་
སངས་རྒྱས་ལྷ་བཞེད་ལ། དང་བོ་མི་འཐད་དེ། གྲངས་ཅན་ལུགས་ལྟར་རང་
བཞིན་རྟག་པར་འགྱུར་བའི་ཕྱིར་རོ། །གཉིས་པ་མི་འཐད་དེ། དུས་གསུམ་
མཚན་ཉིད་འཆོལ་བར་འགྱུར་བའི་ཕྱིར་རོ། །བཞི་བ་མི་འཐད་དེ། གཅིག་
གསུམ་གར་ཐལ་བའི་ཕྱིར་རོ། །གསུམ་པ་ཅུང་བཟང་མོད། འོན་ཀྱང་འབྲས་བུ་
འབྱིན་འཛིན་གྱི་བྱ་བ་སོགས་བྱེད་པ་དང་མི་བྱེད་པའི་གནས་སྐབས་མེད་པའི་་་་



1
1:|:༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
753 .
ཕྱིར་རོ། །ཚད་མངོན་པ་ཁ་ཅིག་གིས། དུས་གསུམ་དངོས་པོར་འདོད་བཞིན་དུ་
སྐྱེ་ལ་འགག་པ་དང་། སྐྱེ་ལ་མ་འགག་པ་དང་། སྐྱེ་བའི་རྒྱུ་ཡོད་ཀྱང་མ་སྐྱེས་པ་
རིམ་བཞིན་དུས་གསུམ་གྱི་མཚན་ཉིད་ཟེར། སྐྱེས་ལ་འགག་པ་སོགས་དེ་དག་
ཀྱང་དངོས་པོ་རང་འགག་པ་ལ་མ་བརྩིས་པར་སྨྲ་མཁན་གྱི་གང་ཟག་དེ་ལ་ལྟོས་་་
ཏེ་འགག་པ་སོགས་པ་ལ་བཞག་པའི་ཕྱིར་ཏེ། རྣམ་འགྲེལ་ལས། འདས་དང་མ་
འོངས་བརྗོད་བྱ་མིན། །ཞེས་པ་རྩ་འགྲེལ་ལ་བརྟེན་པའི་ཕྱིར་རོ། །ཁྱོད་ལྟར་ན་
འགག་ཟིན་པའི་རྒྱལ་བོ་ང་ལས་ནུ་དང་། མ་སྐྱེད་པའི་འཁོར་བསྒྱུར་དུང་སོགས་
ཆོས་ཅན། ཡོད་པ་མ་ཡིན་པར་ཐལ། འགག་པ་དང་མ་སྐྱེས་པའི་ཕྱིར་རོ། །
མེད་པ་མིན་པ་འགྱུར་བར་ཐལ། འདས་པ་དང་མ་འོངས་པ་ཡིན་པའི་ཕྱིར།།
ཞེས་བཀག་གོ ། །
རང་ལུགས་ལ། སྐྱེས་ཟིན་སླར་འགག་པའི་ཆ་དེ། འདས་པའི་མཚན་ཉིད།
མཚན་གཞི་མྱུ་གུ་འདས་པ་ལྟ་བུ་སྟེ། སྐལ་བཟང་མིག་འབྱེད་ལས། རྒྱུ་ལས་སྐྱེས་
ཟིན་པའི་དངོས་བོ་དེ་ཉིད་སླར་ཞིག་པ་དང༌། ཞེས་དང༌། རིགས་རྒྱན་དང་སྡེ་
བདུན་ལས་སོ། །ཆོས་དེའི་རྒྱུ་ཡོད་ཀྱང་ཡུལ་དུས་འགའ་ཞིག་ཏུ་མ་སྐྱེ་བའི་ཆ་དེ།
མ་འོངས་པའི་མཚན་ཉིད། མཚན་གཞི་མྱུ་གུ་སྐྱེད་བྱེད་ཀྱི་རྐྱེན་མ་ཚང་བས་མ་
སྐྱེས་པ་ལྟ་བུ་ཡིན་ཏེ། སྐལ་བཟང་མིག་འབྱེད་ལས། དངོས་པོ་དེ་ཉིད་ཀྱི་རྒྱུ་ཡོད་
ཀྱང་ད་ལྟ་དངོས་པོ་དེ་མ་སྐྱེས་པ་དང་། ཞེས་སོ། །སྐྱེས་པ་དང་མ་ཞིག་པའི་གཞི་
མཐུན་དེ་ད་ལྟ་བའི་མཚན་ཉིད། མཚན་གཞི་མྱུ་གུ་ལྟ་བུ་ཡིན་ཏེ། སྐལ་བཟང་
མིག་འབྱེད་ལས། སྐྱེས་ལ་མ་འགག་པ། ཞེས་སོ། །དུས་གསུམ་སོ་སོའི་མཚན་
ཉིད་དེ་ལྟར་འདོད་པ་དང་། འདས་མ་འོངས་གཉིས་མེད་དགག་དང༌། དངོས་
མེད་དུ་འདོད་པ་ལ་མདོ་སེམས་དབུ་མ་རང་རྒྱུད་པ་གསུམ་མཐུན་པའི་ཕྱིར་ཏེ།
སྐལ་བཟང་མིག་འབྱེད་ལས། དུས་གསུམ་གྱི་མཚན་ཉིད་འདི་ལྟར་དུ་འདོད་པ་



•754. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་། འདས་མ་འོངས་ཡིན་ན་དངོས་པོར་མེད་པས་ཁྱད་པར་ཁས་ལེན་པ་ལ་
མདོ་སྡེ་བ་དང་སེམས་ཙམ་པ་དང་དབུ་མ་རང་རྒྱུད་པ་གསུམ་ཀ་ཁྱད་པར་མེད་་་
ཅིང་། ཞེས་གསུངས་པའི་ཕྱིར། དབུ་མ་ཐལ་འགྱུར་བས་དུས་གསུམ་ཀ་དངོས་
པོར་བཞེད་ཀྱང་མྱུ་གུ་མ་འོངས་པ་དང་མྱུ་གུ་འདས་པའི་དུས་ན་མྱུ་གུ་ཡོད་པར་
ཁས་མི་ལེན་པས་བྱེ་སྨྲ་དང་མི་འདྲ་ཚུལ་སོགས་གཞན་ལས་ཤེས་པར་བྱའོ། ། །
དྲི་བ། སྐབས་འདིར་བསྟན་པའི་ཡུམ་ཉན་པའི་སྣོད་རུང་གི་
མཚན་ཉིད་དང༌། དབྱེ་བ་གང༌། །
ལན། སྔོན་སངས་རྒྱས་བསྟེན་པ་དང་། དེ་ལས་དགེ་རྩ་བསྐྲུན་པ་དང་།
ཐེག་ཆེན་དགེ་བའི་བཤེས་གཉེན་གྱིས་ཟིན་པ་གསུམ་ཚང་བའི་སྐབས་འདིར་་་་་
བསྟན་པའི་གདུལ་བྱ་དེ། སྐབས་འདིར་ཡུམ་ཉན་པའི་སྣོད་རུང་གང་ཟག་གི་
མཚན་ཉིད། དབྱེ་ན། ལམ་ཞུགས་དང་ལམ་མ་ཞུགས་རིགས་ཅན་གསུམ་སོགས་
ཡོད། ཁྱད་པར་དེ་གསུམ་ལྡན་པའི་བྱང་སེམས་དེ། སྐབས་འདིའི་ཡུམ་ཉན་པའི་
སྣོད་རུང་གི་བྱང་སེམས་ཀྱི་མཚན་ཉིད། བསྐལ་བ་མང་བོར་སངས་རྒྱས་རྣམས་
ལ་དགེ་བའི་རྩ་བ་བསྐྲུན་ཞིང་སྦྱངས་པས་ཡུམ་ཉན་པའི་སྣོད་དང༌། དེ་བཞིན་
གཤེགས་པ་རྣམས་ལ་བསྙེན་བཀུར་གྱི་མཉེས་པར་བྱས་པས་འཛིན་པའི་སྣོད་་་་་་
དང་། ཐེ་ཚོམ་གྱིས་དོན་ཡོངས་སུ་དྲིས་པས་དོན་མི་བརྗེད་པའི་སྣོད་དང༌། ཕར་
ཕྱིན་བཅུ་སྒྲུབ་པས་ཚུལ་བཞིན་ཡིད་ལ་བྱེད་པའི་སྣོད་དང་བཞི་ཡོད། དགེ་བའི་
བཤེས་གཉེན་གྱིས་བྱིན་གྱིས་བརླབས་པ་བཞི་ཀ་ལ་སྦྱོར་དགོས་སོ། །སྐབས་
འདིར་རྗེ་གུང་ཐང་བློ་གྲོས་ཀྱིས་སྣོད་རུང་བཞི་བ་ལ་ཉན་རང་མེད། དེ་ལ་ཕྱིན་
དྲུག་ལ་སྤྱོད་པ་དང་དགོས་པའི་ཕྱིར་ཏེ། རྩ་བར། སྦྱིན་དང་ཚུལ་ཁྲིམས་སོགས་
སྤྱོད་པས། །ཞེས་དང་། ཉི་སྣང་ལས། ཕ་རོལ་ཏུ་ཕྱིན་པ་དྲུག་གི་སྤྱོད་པ་དང་
ལྡན་པ་ནི། ཞེས་གསུངས་པའི་ཕྱིར་དང་། ཉན་ཐོས་རྣམས་ཕྱིན་དྲུག་རང་གི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 755 .
ཉམས་སུ་མི་ལེན་པར་གཞན་ལ་བསྒྲགས་པ་ཙམ་ཡིན་པའི་ཕྱིར་སྙམ་སྟེ་དཔྱད།
ཅེས་གསུངས་པས་བརྟག་གོ །
.: ཁ་ཅིག་གིས། སྐབས་འདིར་བསྟན་པའི་སྣོད་ལྔ་ཡོད་དེ། ཚིགས་བཅད་
དང་བོས་སྣོད་གཅིག་དང་། ཚིགས་བཅད་གཉིས་པས་བསྟན་པའི་སྣོད་བཞི་
ཡོད་པའི་ཕྱིར་ཏེ། སྡོམ་ལས། ཚིགས་བཅད་གཉིས་པས་བསྟན་པ་རྣམ་བཞི་སྟེ།
སངས་རྒྱས་བསྙེན་བཀུར་དེ་ལ་ཐེ་ཚོམ་དྲི། །སྦྱིན་སོགས་སྤྱོད་དང་བཤེས་ཀྱི་བྱིན་
བརླབས་བཞི། །ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་
ཐལ། རྩ་བའི་ཚིགས་བཅད་དང་བོའི་སྣོད་གཅིག་དང༌། ཚིགས་བཅད་གཉིས་
པའི་སྣོད་གསུམ་སྟེ་བཞི་ཞེས་པ་ཙམ་ལས། དགེ་བའི་བཤེས་གཉེན་གྱིས་བྱིན་
གྱིས་བརླབས་པ་ནི་སྣོད་བཞིའི་ཁྱད་ཆོས་ཡིན་པས་སྣོད་ཟུར་དུ་བགྲངས་མི་་་་་་་
རིགས་པའི་ཕྱིར་ཏེ། གསེར་ཕྲེང་ལས། གཉིས་པ་ལ། བཞི་ཉན་པ་ ལེན་པ།
འཛིན་པ། ཚུལ་བཞིན་ཡིད་ལ་བྱེད་པའོ། །ནས། དགེ་བའི་བཤེས་གཉེན་གྱིས་
ཡོངས་སུ་བཟུང་བ་ཡིན་ནོ། །ཞེས་པས་ཚིགས་བཅད་དང་བོའི་དོན་བཤད།
གཉིས་པ་ནི། སངས་རྒྱས་མང་བོ་བསྟེན་ཏེ། བསྙེན་བཀུར་བ་ནི་ཚིག་བློ་ལ་ལེན་
པའི་སྣོད་དུ་དམ་པ་རྣམས་བཞེད་དོ། །ནས། ཚུལ་བཞིན་ཡིད་ལ་བྱེད་པའི་སྣོད།
ཅེས་པའི་ཚིགས་བཅད་གཉིས་པས་དོན་བཤད་ལ། འདིས་སྣོད་གསུམ་ལས་མ་
གསུངས་ལ། ཡང་དེ་ཉིད་ལས། གསུམ་པ་ནི། ་ བཞེད་དོ་ནས། བཞི་ག་ཡང་
ཐེག་ཆེན་དགེ་བའི་བཤེས་གཉེན་གྱིས་བྱིན་གྱིས་བརླབས་པ་རྣམས་ནིའོ། །ཞེས་
པས་དགེ་བའི་བཤེས་གཉེན་གྱིས་བྱིན་གྱིས་བརླབས་པ་སྣོད་བཞི་གའི་ཁྱད་ཆོས་་་
སུ་གསུངས་ཀྱི་དེ་བཞི་ལས་གཞན་པའི་སྣོད་ཡིན་པར་མ་གསུངས་ཤིང༌། རྣམ་
བཤད་ལས། དགེ་བའི་བཤེས་གཉེན་གྱིས་བྱིན་གྱིས་བརླབས་པ་འོག་མ་གསུམ་
གྱི་མཐར་ཡང་སྦྱར་བར་བྱ་སྟེ། ཞེས་དང་། རྟོགས་དཀའི་སྣང་བ་ལས་ཀྱང་ད་



• 756 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྟར་གསུངས་པའི་ཕྱིར།
དེས་ན་རྗེ་ཡབ་སྲས་གསུམ་གྱིས་ཚིགས་བཅད་གཉིས་པས་སྣོད་གསུམ་ལས་་
མ་བསྟན་པར་བཤད་པ་ལ་མི་མཐུན་པ་མེད་ལ། ཚིགས་བཅད་གཉིས་པས་
བསྟན་པའི་རྣམ་བཞི་ཞེས་པ་ནི་གཞུང་དེ་དག་ཡང་མི་མཐུན་ལ། དགེ་བའི་
བཤེས་གཉེན་གྱིས་བྱིན་གྱིས་བརླབས་པའི་སྣོད་ནི། འདིར་བསྟན་སྣོད་བཞི་
ཀའི་སྤྱི་ཡིན་པས་འདིར་བསྟན་སྣོད་ཀྱི་ཡ་གྱལ་ཡིན་པར་རིགས་པས་སྒྲུབ་མི་ནུས་
པའི་ཕྱིར་རོ། །དེས་ན་སྡོམ་ལས། རིམ་བཞིན་ཉན་དང་ཚིག་འཛིན་དོན་མི་
བརྗེད། །ཚུལ་བཞིན་ཡིད་བྱེད་སྣོད་དེ་ཞེས་བཤད་པའང་གཏན་ནས་མི་རིགས་
ཏེ། དགེ་བའི་བཤེས་གཉེན་གྱིས་བྱིན་གྱིས་བརླབས་པའི་སྣོད་ནི་སྣོད་བཞི་བར་
བསྟན། ཚུལ་བཞིན་ཡིད་བྱེད་ཀྱི་སྣོད་ནི་སྣོད་གསུམ་པར་ཚིགས་བཅད་གོང་
མས་བསྟན་ཅིང༌། ཚིགས་བཅད་འདིས་བཞི་བར་བསྟན་ལ། ཚིགས་བཅད་གོང་
མའི་བཞི་བ་གསུམ་པའི་མཚན་གཞིར་བསྟན་པ་ནི་མི་རིགས་པ་ཁོ་ནར་འགྱུར་་་་
བའི་ཕྱིར་ཟེར་ན་དཔྱད་དགོས་ལ། ཡང་མཁས་དབང་ལ་ལས། ཡིག་ཆར། དེ་
རེ་རེ་ལ་བཞི་ཡོད་དེ། སངས་རྒྱས་ལ་བསྙེན་བཀུར་བ་དང་། དོན་འདྲི་བ་དང་།
སྦྱིན་སོགས་བཅུ་སྤྱད་པ་དང༌། དགེ་བའི་བཤེས་གཉེན་གྱིས་བྱིན་གྱིས་བརླབས་
པ་བཞིས་རིམ་པ་བཞིན་དུ། ཉན་པ་དང༌། ཚིག་འཛིན་པ་དང་། དོན་མི་བརྗེད་
པ་དང༌། ཚུལ་བཞིན་ཡིད་ལ་བྱེད་པའི་སྣོད་རུང་བཞི་ཡོད་པའི་ཕྱིར་ཏེ། ཐོག་
མཐའ་གཉིས་བཞི་ཀ་ལ་ཚང་དགོས་པའི་ཕྱིར་ཏེ། ཞེས་གསུངས་པ་ལྟར་བསྡུས་
དོན་དུ་ཡང་ཆ་འདྲ་བར་བྱུང་བ་ནི་ཡི་གེ་ནོར་བར་བཤད་པ་ཡང་ཡོད་མོད།
འོན་ཀྱང་དེ་ནི་ལེན་འཛིན་ཡིད་ལ་བྱེད་པའི་སྣོད་གསུམ་ལ་ཉན་པའི་སྣོད་ཀྱི་་་་་
ཁྱད་ཆོས་གསུམ་གྱི་སྟེང་དུ་རང་རང་སོ་སོའི་སྒོས་ཆོས་བསྣན་པའི་ཁྱད་ཆོས་བཞི་
བཞི་ཚང་དགོས་པའི་དོན་ཡིན་གྱི། དོན་འདྲི་བ་སྦྱིན་སོགས་སྤྱད་པ་དགེ་བའི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·757.
བཤེས་ཀྱིས་ཟིན་པ་གསུམ་རིམ་བཞིན་ཚིག་འཛིན་དོན་མི་བརྗེད་ཚུལ་བཞིན་་་་་་
ཡིད་བྱེད་གསུམ་ལ་སྦྱར་བ་མ་ཡིན་པའི་ཕྱིར། དེ་ཡང་ཡིག་ཆའི་དགོངས་པ་
དཔྱིས་ཕྱིན་པར་བཤད་ན་འདི་ལྟར། ཉན་པ། ལེན་པ། འཛིན་པ། ཚུལ་བཞིན་
ཡིད་ལ་བྱེད་པ་སྟེ་བཞིའི་སྣོད་ལས་སྔ་མ་གསུམ་ནི་ཐོས་པའི་སྣོད་དང༌། ཕྱི་མ་ནི་
བསམ་སྒོམ་གྱི་སྣོད་ཡིན་ལ། སྔ་མ་ནི་ཤེར་ཕྱིན་མདོའི་སྒྲ་དད་གུས་ཀྱིས་རྣ་བས་
ཐོས་པ་ཙམ་མ་གཏོགས་ཚིག་དོན་གང་ཡང་བློ་ལ་འཛིན་མི་ནུས་པའི་སྐལ་བ་་་་་་
ཅན་གཅིག་དང་། ཚིག་ཙམ་ཡི་གེ་སྣག་ཅིག་ཀྱང་མ་ཆད་པར་ལེན་པའི་ཐོས་
པའི་ཤེས་རབ་སྐྱེ་བའི་སྐལ་བ་ཅན་གཅིག་དང༌། ཚིག་བློ་ཐོག་ནས་མི་ཐོན་ཡང་
བརྗོད་དོན་མ་ལུས་པ་ཁོང་དུ་ཆུད་པའི་ཐོས་བྱུང་སྐྱེ་བའི་སྐལ་བ་གཅིག་སྟེ་་་་་་་
གསུམ་ཡོད་པ་དང་རིམ་བཞིན་སྦྱར་རོ། །དེ་ལྟར་བཞི་ལས་ཕྱི་མ་གསུམ་ལ་དང་
བོའི་མཚན་ཉིད་ཚང་དགོས་ཏེ། དེའི་ཚིག་ཐོས་པའི་སྣོད་དུ་མ་གྱུར་བའི་ཚིག་
དོན་བློས་འཛིན་པ་སོགས་ཀྱི་སྣོད་དུ་གྱུར་བ་མི་རིགས་པའི་ཕྱིར། དོན་གྱི་དབང་
འདི་གཟིགས་ནས། རྩ་བར། སངས་རྒྱས་རྣམས་ལ་ལྷག་པར་བྱས། །ཞེས་སོགས་
ཀྱིས་ཉན་པའི་སྣོད་ཀྱི་མཚན་ཉིད་ངོས་བཟུང་ནས། སྣོད་ཕྱི་མ་གསུམ་ལ་དེ་
གཞིར་བཞག་གི་སྟེང་དུ་སངས་རྒྱས་ལ་སྒོ་གསུམ་གྱིས་བསྙེན་བཀུར་བ་དང་། དེ་
ལ་ཐེ་ཚོམ་གྱི་དོན་ཞུས་པ་དང༌། དེའི་དྲུང་དུ་ཕྱིན་དྲུག་ལ་བཤར་སྒོམ་ཡན་ཆད་
ཀྱི་ཉམས་སུ་ལེན་པ་སྔོན་དུ་སོང་བ་རྣམས་རིམ་བཞིན་སྣོན་དགོས་ཞེས་སྟོན་པར།
སངས་རྒྱས་བསྟེན་དང་ཀུན་འདྲི་དང༌། །ཞེས་སོགས་བྱུང་ལ། འགྲེལ་བར་ཡང་།
འདས་པ་དང་ད་ལྟར་བྱུང་བའི་སངས་རྒྱས་རྣམས་ལ་སྤྱིར་དགེ་བའི་རྩ་བ་བསྐྲུན་
ཅིང་སྦྱངས་པ་དང༌། ཞེས་རྒྱལ་བ་ལ་བྱ་བ་བྱས་པ་དང་དེ་ལ་དགེ་རྩ་བསྐྲུན་པ་
གཉིས་གཅིག་ཏུ་བྱས་ཏེ་དེ་ཉིད་ཉན་སོགས་ཀྱི་སྣོད་བཞི་ཀ་ལ་དགོས་པར་སྤྱིར་་་
ཞེས་པའི་སྒྲས་བསྟན་ཅིང་། ཐ་མ་གསུམ་ལ་ནི་དེའི་སྟེང་དུ་བསྙེན་བཀུར་བ།



，758 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདྲི་བ། སྦྱིན་སོགས་སྤྱད་པ་སྟེ་སོ་སོའི་སྒོས་ཆོས་བསྣན་པར་གོ་རིམ་བཞིན་ཞེས་
པས་བསྟན་ནས། དེ་བཞིའི་མཇུག་ཏུ་བཤེས་ཀྱིས་བྱིན་གྱིས་བརླབས་པ་ཐ་མའི་
གསལ་བྱེད་དུ་སྦྱར་རོ། །དོན་བསྡུ་ན་འགྲེལ་བར་སྔོན་རྒྱལ་བ་ལ་བྱ་བ་བྱས་པ་
དང་དགེ་རྩ་བསྐྲུན་པ་གཉིས་གཅིག་ཏུ་བྱས་པ་དང་། དེ་ལ་བསྙེན་བཀུར་བ་
དང་། དེ་ལ་དོན་དྲི་བ་དང༌། དེའི་དྲུང་དུ་སྦྱིན་སོགས་སྤྱད་པ་སྟེ་བཞི་བོ་རིམ་
བཞིན་ཉན་པ་དང་། ལེན་པ་དང༌། དོན་འཛིན་པ་དང༌། ཚུལ་བཞིན་ཡིད་ལ་
བྱེད་པའི་སྣོད་ལ་སོ་སོར་སྦྱར་ནས། མཇུག་ཏུ་བཤེས་ཀྱི་བྱིན་གྱིས་བརླབས་པ་
བཞི་ཀ་ལ་སྦྱར་བ་ལྟར་ཡིག་ཆའི་ལུང་དེ་ཡང་དེ་ལྟའི་དང་བོ་སྔར་མཚན་ཉིད་དུ་་
བཤད་པའི་ཁྱད་ཆོས་གསུམ་གྱིས་སྔ་མ་གཉིས་ཀྱིས་འཐུས་པར་བྱས་ཏེ་དངོས་སུ་་
མ་སྨོས་པ་མ་གཏོགས་གཞན་རྣམས་དེ་ཇི་བཞིན་ཡིན་པས་སོ། །ཞེས་སོགས་
གསུངས་པས་དེ་ལྟར་འཛིན་དགོས་སམ་སྙམ་མོད་དཔྱད། །
དྲི་བ། སྐབས་འདིར་བསྟན་གྱི་སེམས་དཔའི་སྦྱོར་བའི་མཚན་ཉིད་
དང་། དབྱེ་བ་སོགས་གང༌། །
ལན། གཞི་ལམ་རྣམ་གསུམ་བདེན་པའི་སྤྲོས་བྲལ་དུ་སྒོམ་པའི་ཆ་ནས་
བཞག་པའི་སེམས་དཔའི་རྣལ་འབྱོར་དེ་སྐབས་འདིར་བསྟན་གྱི་སེམས་དཔའི་་་་
སྦྱོར་བའི་མཚན་ཉིད། དབྱེ་ན་ཉི་ཤུ་ཡོད་དེ། གཞི་ལམ་རྣམ་པས་བསྡུས་པའི་
གཟུགས་སོགས་བདེན་པར་ཞེན་ཅིང་མི་གནས་པའི་སྦྱོར་བ་དང་། གཟུགས་
སོགས་ལ་བདེན་ཞེན་བཀག་པའི་སྦྱོར་བ་དང་། གཟུགས་སོགས་བཞིའི་དེ་ཉིད་
རྟོགས་པའི་ཟབ་པའི་སྦྱོར་བ་དང་། ལམ་གྱི་ཆོས་ཀྱི་རང་བཞིན་རྟོགས་པའི་
གཏིང་དཔག་དཀའ་བའི་སྦྱོར་བ་དང་། གཟུགས་སོགས་ཀྱི་རྣམ་པའི་རང་
བཞིན་ཚད་མེད་པ་རྟོགས་པའི་ཚད་མེད་པའི་སྦྱོར་བ་ལྔ་ངོ་བོའི་སྒོ་ནས་དང་།
སྟོང་ཉིད་ཟབ་མོ་ལ་སྐྲག་པས་ལས་དང་བོ་བ་བྱང་ཆུབ་ཡུན་རིང་བོ་ནས་རྟོགས་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། ་་་་་་
: 759 .
པའི་སྦྱོར་བོ་དང་། དྲོད་ནས་ཆོས་ཉིད་ལ་མི་སྐྲག་ཅིང་རྨི་ལམ་ན་ཡང་ཕྱིན་དྲུག་
སྤྱོད་པའི་ལུང་བསྟན་ཐོབ་པའི་སྦྱོར་བ་དང༌། རྩེ་མོ་ནས་ཆོས་ཉིད་རྟོགས་པའི་
ཡུམ་རང་ལ་བྱུང་བས་ཕྱིར་མི་ལྡོག་བརྟན་པའི་སྦྱོར་བ་དང༌། བཟོད་པ་ནས་
ཐབས་ཤེས་ཀྱི་རྟོགས་པ་བརྟན་པོ་ཉན་རང་གི་བར་ཆད་ལས་འདས་པ་དེས་ངེས་
པར་འབྱུང་བའི་སྦྱོར་བ་དང་། ཆོས་མཆོག་ནས་ཆོས་དབྱིངས་མངོན་སུམ་དུ་
མཐོང་བའི་རྒྱ་མཚོར་འཇུག་པར་མཐོང་ནས་བར་ཆད་མེད་པ་དང་བཅས་པའི་་་
སྦྱོར་བ་དང་། རྣམ་མཁྱེན་གྱི་རྒྱུ་ཟག་མེད་ཀྱི་ཆོས་གསར་བ་སྐྱེ་རུང་བའི་བྱང་
ཆུབ་ཉེ་བའི་སྦྱོར་བ་དང་། འབྲས་བུ་མྱུར་དུ་འབྱུང་བའི་མྱུར་བར་འཚང་རྒྱ་
བའི་སྦྱོར་བ་དང་། སྙིང་རྗེས་གཞན་དོན་དུ་ཆོས་ཀྱི་འཁོར་ལོ་བསྐོར་བ་ལ་
འཇུག་པ་གཞན་དོན་གྱི་སྦྱོར་བ་དང་། བརྒྱད་པོ་འདི་རྟེན་གང་ཟག་གི་སྒོ་ནས་
དང་། དོན་དམ་པར་སྐྱོན་དང་ཡོན་ཏན་འཕེལ་མེད་འགྲིབ་མེད་དུ་རྟོགས་པའི་
སྦྱོར་བ་དང་། དོན་དམ་པར་དགེ་སོགས་ཆོས་དང་ཆོས་མིན་པ་སོགས་མི་མཐོང་
བའི་སྦྱོར་བ་དང་། གཟུགས་སོགས་ལ་བདེན་པར་རློམ་པ་མེད་པའི་བསམ་མི་
ཁྱབ་ཀྱིས་མི་མཐོང་། གཟུགས་སོགས་མཚན་མཚོན་དུ་བདེན་པར་མི་རྟོག་པས་
རྣམ་པར་མི་རྟོག་པའི་སྦྱོར་བ་དང་བཞི་ནི་ཡུམ་སྒོམ་པ་རྫོགས་པའི་ཐབས་ཀྱི་སྒོ་་་
ནས་དང༌། ཡོད་ཏན་འཕེལ་བར་བྱེད་པ། འབྲས་བུ་རིན་ཆེན་སྦྱིན་པའི་སྦྱོར་བ་
དང་། ཉེས་པ་སེལ་བར་བྱེད་པ་རྣམ་པར་དག་པའི་སྦྱོར་བ་དང་གཉིས་ནི་
འབྲས་བུའི་སྒོ་ནས་དང༌། ཡུམ་མྱུར་དུ་སྒོམ་པའི་ས་མཚམས་ཀྱི་སྦྱོར་བ་དང་ཉི་
ཤུ་ཡོད་པའི་ཕྱིར་རོ། །ས་མཚམས་ཡིག་ཆར་དང་བོ་ལྔ་ཚོགས་ལམ་ཆུང་ངུ་ནས་
རྒྱུན་མཐའི་བར་དང༌། ཞེས་དང༌། ཚེགས་ཆེན་གྱི་དེ་ཚོགས་ལམ་ན་ཡོད། ལུང་
བསྟན་ཐོབ་པའི་དེ། ཕྱིར་མི་ལྡོག་པའི་དེ། ངེས་འབྱུང་གི་དེ། བར་ཆད་མེད་
པའི་དེ་བཞི་སྦྱོར་ལམ་བཞིའི་གནས་སྐབས་ན་ཡོད། བྱང་ཆུབ་ཉེ་བའི་དེ་མཐོང་



. 760 • ༄༅ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལམ་ན་ཡོད། སངས་རྒྱས་མྱུར་བའི་དེ་མ་དག་ས་བདུན་ན་ཡོད། གཞན་དོན་གྱི་
དེ། འཕེལ་འགྲིབ་མེད་པའི་དེ། ཆོས་ཆོས་མིན་སོགས་མི་མཐོང་བའི་དེ། བསམ་
མི་ཁྱབ་ཀྱི་དེ། རྣམ་པར་མི་རྟོག་པའི་དེ་ལྔ་ས་བརྒྱད་པ་ན་ཡོད། འབྲས་བུ་རིན་
ཆེན་སྦྱིན་བྱེད་ཀྱི་དེ་ས་དགུ་བ་ན་ཡོད། ཉེས་སེལ་དག་པའི་དེ་ས་བཅུ་བ་ན་ཡོད།
ས་མཚམས་སྦྱོར་བ་ཚོགས་ལམ་ནས་ས་བདུན་པའི་བར་དུ་ཡོད་པའི་ཕྱིར། ཞེས་
གསུངས་པ་ལྟར་རོ། ། ན་
ཁ་ཅིག་སྦྱོར་བ་ཉི་ཤུའི་དང་བོ་ལྔ་རང་བཞིན་དང་། ཐ་མ་བཅོ་ལྔ་དེའི་
གནས་སྐབས་ཀྱི་སྦྱོར་བ་ཡིན་ཏེ། རྟོགས་དཀའི་སྣང་བ་ལས། གསུམ་པ་འགྲེལ་
བ་ནི། རང་བཞིན་གྱི་སྦྱོར་བ་ལྔ་དང་། གནས་སྐབས་སྦྱོར་བ་བཅོ་ལྔ་སྟེ་ཉི་ཤུ་ཅུ་
ཡིན་ནོ། །ཞེས་དང་། རྣམ་བཤད་ལས། གསུམ་པ་འགྲེལ་བ་ལ། དངོས་གཞིའི་
སྦྱོར་བ་ལྔ་ཞེས་སོགས་དང༌། གནས་སྐབས་ཀྱི་སྦྱོར་བ་ནི་ཞེས་སོགས་གསུངས་
པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། དེ་གསེར་
ཕྲེང་ལས། སྔ་མ་རྣམས་རང་བཞིན་ལྔ། གནས་སྐབས་བཅུ་བཞི་དེ་གཉིས་ཀྱི་རྒྱུ་
ཉི་ཤུ་བར་འཇོག་པ་ཡང་བརྟག་ན་མི་འཐད་དེ། སྦྱོར་བ་དང་བོ་ལྔའི་གནས་
སྐབས་ཡིན་ན་དྲུག་པར་འགལ་ཏེ། དེ་ནི་ཡང་དག་མ་ཡིན་པའི་སྦྱོར་བར་
གསུངས་པ་དང༌། ཡུམ་ལ་སྐྲག་པ་སྐྱེ་བས་སོ། །རང་བཞིན་དང་གནས་སྐབས་དུ་
ཞེན་པ་འགོག་ཚུལ་གྱིས་ཡིན་ན། དང་བོ་གཉིས་རང་བཞིན་དང་། ཡུལ་རྟོགས་
ཚུལ་གྱིས་ཡིན་ན། དེ་འོག་མ་གསུམ་རང་བཞིན་དུ་བཞག་དགོས་པས་སོ། །ཞེས་
དང༌། ཡིག་ཆར། བོད་སྔ་མ་རྣམས་ན་རེ། སྦྱོར་བ་ཉི་ཤུའི་སྔ་མ་ལྔ་སྦྱོར་བའི་
རང་བཞིན་དང་གནས་སྐབས་བཅུ་བཞི་ཟེར་ན། འོ་ན། སྦྱོར་བ་སྔ་མ་ལྔའི་
གནས་སྐབས་བཅུ་བཞིར་ཐལ་ལོ། །ཞེས་གསུངས་པའི་ཕྱིར་ཟེར་བ་སོགས་ལ་
ཞིབ་ཆ་དགོས། རྣམ་བཤད་དང་རྟོགས་སྣང་གི་སྐབས་ལ་ལར་གནས་སྐབས་ཀྱི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·761 .
སྦྱོར་བ་བཅུ་བཞི་གསུངས་པ་ཡང་ས་མཚམས་ཀྱི་སྦྱོར་བ་ནི་ལས་དང་བོ་བའི་ས་་་
ནས་ས་བདུན་པའི་བར་ལམ་གྱི་གནས་སྐབས་ཕལ་ཆེར་བ་ན་ཡོད་པས་གཞན་་
རྣམས་ལ་ལྟོས་ན་གནས་སྐབས་རིས་སུ་ཆད་པ་མིན་པ་ལ་དགོངས་ལ། འོན་ཀྱང་
དག་སར་མེད་པས་རང་བཞིན་གྱི་སྦྱོར་བ་ལྔ་ལ་ལྟོས་ན་རིས་སུ་ཆད་པ་ཡིན་པས་་
དེ་ལྟར་གསུངས་པ་བཞིན་ཡིན་ནོ། །
དྲི་བ། ཐེག་ཆེན་གྱི་སྦྱོར་བ་སྒོམ་པའི་ཐེག་ཆེན་གྱི་ཡོན་ཏན་གྱི་
མཚན་ཉིད་དང་། དབྱེ་བ་སོགས་གང༌།
ལན། ཐེག་ཆེན་གྱི་སྦྱོར་བ་བསྒོམ་སྟོབས་ཀྱིས་ཐོབ་པའི་ཐེག་ཆེན་ལམ་
ཞུགས་རྒྱུད་ཀྱི་ཡོན་ཏན་དེ། ཐེག་ཆེན་གྱི་སྦྱོར་བ་བསྒོམ་པའི་ཐེག་ཆེན་གྱི་ཡོན་
ཏན་གྱི་མཚན་ཉིད། དབྱེ་ན་བཅུ་བཞི་ཡོད་པའི་ཕྱིར། སྦྱོར་བ་སྟེ་ཤེར་ཕྱིན་འདྲི་
འདོན་སྒོམ་པ་ལ་སངས་རྒྱས་ཀྱི་བྱིན་གྱིས་བརླབས་པའི་བར་ཆད་བདུད་ཀྱི་མཐུ་་
བཅོམ་པ་དང༌། : སྦྱོར་བ་སྒོམ་པ་དགོངས་ཤིང་མཁྱེན་པའི་ཡོན་ཏན་དང་།
སངས་རྒྱས་ཀྱི་མངོན་སུམ་དུ་མཛད་པའི་ཡོན་ཏན་དང་། ཡང་དག་པར་རྫོགས་
པའི་བྱང་ཆུབ་དང་ཉེ་བར་གྱུར་བའི་ཡོན་ཏན་དང་། དོན་ཆེ་བ་ཉིད་ལ་སོགས་
པའི་ཡོན་ཏན་དང་། ཤེར་ཕྱིན་ཡུལ་སོ་སོར་དར་བ་ལྟ་བུ་ཡུལ་སྤྱད་པའི་ཡོན་
ཏན་དང་། ཟག་པ་མེད་པའི་ཡོན་ཏན་ཐམས་ཅད་རྫོགས་པའི་ཡོན་ཏན་དང་།
སྨྲ་བའི་སྐྱེས་པའི་ཡོན་ཏན་དང་། མི་ཕྱེད་པའི་ཡོན་ཏན་དང༌། དགེ་རྩ་ཐུན་
མོང་མ་ཡིན་པ་སྐྱེས་པའི་ཡོན་ཏན་དང་། དམ་བཅའི་དོན་སྒྲུབ་པའི་ཡོན་ཏན་
དང་། འབྲས་བུ་རྒྱ་ཆེན་པོ་ཡོངས་སུ་འཛིན་པའི་ཡོན་ཏན་དང༌། སེམས་ཅད་ཀྱི་
དོན་བྱས་པའི་ཡོན་ཏན་དང༌། ཤེར་ཕྱིན་ཚང་བའི་བརྙེད་པའི་ཡོན་ཏན་དང་
བཅུ་བཞི་ཡོད་པའི་ཕྱིར། ས་མཚམས་རིགས་ངེས་ཀྱི་ཚོགས་ལམ་ཆུང་ངུའི་དེའི་
ཕན་ཡོན་བཅུ་བཞི་ནས། སངས་རྒྱས་སའི་བཅུ་བཞིའི་བར་ཡོད།



.762 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐབས་འདིར་ཁ་ཅིག་ན་རེ། ཐེག་ཆེན་སྦྱོར་བའི་ཡོན་ཏན་ཡིན་ན། ཐེག་
ཆེན་སྦྱོར་བའི་འབྲས་བུ་ཡིན་པས་ཁྱབ་སྟེ། ཐེག་ཆེན་སྦྱོར་བ་དང་དུས་མཉམ་
པའི་ཡོན་ཏན་ཡིན་ན། ཐེག་ཆེན་སྦྱོར་བའི་ཡོན་ཏན་མ་ཡིན་པས་ཁྱབ་པའི་ཕྱིར་
ཏེ། ཡིག་ཆར། ཐེག་ཆེན་གྱི་སྦྱོར་བ་བསྒོམས་སྟོབས་ཀྱི་ཐོབ་པའི་ཕན་ཡོད་དེ།
ཐེག་ཆེན་སྦྱོར་བའི་ཡོན་ཏན་གྱི་མཚན་ཉིད་ཟེར་ན། ཐེག་ཆེན་སྦྱོར་བ་དང་
བདུད་ཀྱི་མཐུ་བཅོམ་པའི་ཡོན་ཏན་ཆོས་ཅན། དེར་ཐལ། དེའི་ཕྱིར། ནས།
རྩ་བར་འདོད་མི་ནུས་ཏེ། དེ་དང་དུས་མཉམ་པའི་ཕྱིར། ཞེས་གསུངས་པའི་
ཕྱིར་ཟེར། ཡང་ཁ་ཅིག བཤད་མ་ཐག་པ་འདི་མི་འཐད་པར་ཐལ། དེ་ཐེག་
ཆེན་སྦྱོར་བའི་ཡོན་ཏན་ཡིན་པའི་ཕྱིར་ཏེ། ཐེག་ཆེན་གྱི་སྦྱོར་བ་བསྒོམ་སྟོབས་
ཀྱིས་ཐོབ་པའི་ཐེག་ཆེན་ལམ་ཞུགས་ཀྱི་རྒྱུད་ཀྱི་ཡོན་ཏན་ཡིན་པའི་ཕྱིར། ཁྱབ་
སྟེ། དེ་དེའི་མཚན་ཉིད་ཡིན་པའི་ཕྱིར་ཏེ། ཡིག་ཆར། ཐེག་ཆེན་གྱི་སྦྱོར་བ་
བསྒོམ་སྟོབས་ཀྱིས་ཐོབ་པའི་ཐེག་ཆེན་ལམ་ཞུགས་རྒྱུད་ཀྱི་ཡོན་ཏན་དེ། ཐེག་
ཆེན་གྱི་སྦྱོར་བ་བསྒོམས་པའི་ཐེག་ཆེན་གྱི་ཡོན་ཏན་གྱི་མཚན་ཉིད། ཅེས་དང་།
སྡོམ་ལས་ཀྱང་། ཐེག་ཆེན་སྦྱོར་བ་བསྒོམས་སྟོབས་ཀྱིས་ཐོབ་པའི། །ཐེག་ཆེན་
ལམ་ཞུགས་རྒྱུད་ཀྱི་ཡོན་ཏན་ནོ། །ཞེས་གསུངས་པའི་ཕྱིར། གལ་ཏེ་ཡིག་ཆའི་དེ་
ལམ་མ་ཞུགས་ཀྱི་དེ་ལ་དགོངས་ཟེར་ན། འོ་ན། ཐེག་ཆེན་སྦྱོར་བ་ཐོབ་མ་ཐག་
པའི་རྒྱུད་ཀྱི་བདུད་ཀྱི་མཐུ་བཅོམ་པའི་ཡོན་ཏན་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། རྟགས་ཡིག་ཆས་འགྲུབ། འདོད་མི་ནུས་ཏེ། ཐེག་ཆེན་
སྦྱོར་བ་དང་དུས་མཉམ་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། གཞན་
ཡང་། ཡོན་ཏན་དང་བོ་གསུམ་ཆོས་ཅན། ཐེག་ཆེན་སྦྱོར་བའི་ཡོན་ཏན་ཡིན་
པར་ཐལ། ཡོན་ཏན་བཅུ་བཞིའི་ནང་ཚན་ཡིན་པའི་ཕྱིར། རྟགས་སླ།
འདོད་མི་ནུས་ཏེ། ཐེག་ཆེན་སྦྱོར་བ་དང་དུས་མཉམ་ཡིན་པའི་ཕྱིར་ཏེ། ཐེག་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 763 .
ཆེན་སྦྱོར་བའི་ནུས་པ་ཡིན་པའི་ཕྱིར། ཁྱབ་སྟེ། སྡོམ་ལས། ནུས་དང་ནུས་ཅན་
ངོ་བོ་གཅིག་ཕྱིར་རོ། །ཞེས་གསུངས་པའི་ཕྱིར། མ་ཁྱབ་མཚམས་ལ་རྟགས་དེར་
ཐལ། སྡོམ་ལས། སྦྱོར་བ་ནུས་པ་ཆུང་འབྲིང་ཆེ་གསུམ་མོ། །ཞེས་གསུངས་པའི་
ཕྱིར། གཞན་ཡང༌། ཐེག་ཆེན་སྦྱོར་ལམ་ཆོས་ཅན། ཐེག་ཆེན་སྦྱོར་བའི་འབྲས་
བུ་ཡིན་པར་ཐལ། ཐེག་ཆེན་སྦྱོར་བའི་ཡོན་ཏན་ཡིན་པའི་ཕྱིར། རྟགས་མཚན་
ཉིད་ཀྱིས་འགྲུབ། འདོད་མི་ནུས་ཏེ། ཐེག་ཆེན་སྦྱོར་པའི་བྱེ་བྲག་ཡིན་པའི་ཕྱིར།
མ་གྲུབ་ན། དེའི་བྱེ་བྲག་མེད་པར་ཐལ། ཐེག་ཆེན་ཚོགས་སྦྱོར་མཐོང་སྒོམ་རེ་རེ་
ནས་དེ་མ་ཡིན་པའི་ཕྱིར་ཟེར་བ་སོགས་ལ་དཔྱད་དགོས།
ཁ་ཅིག་ཡོན་ཏན་ཉེར་བརྒྱད་ཡོད་པར་ཐལ། འགྲེལ་བའི་གཞུང་ཚན་སྔ་མ་
བཅུ་བཞིའི་དངོས་བསྟན་གྱི་དེ་བཅུ་བཞི་དང་། ཕྱི་མ་བཅུ་བཞིའི་དངོས་བསྟན་
གྱི་དེ་བཅུ་བཞི་ཡོད་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། སྔ་མའི་
དངོས་བསྟན་གྱི་དེ་ཡོན་ཏན་གྱི་ཕྱི་མའི་དེ་དེ་མ་ཡིན་པའི་ཕྱིར་ཏེ། གསེར་ཕྲེང་
ལས། དེས་ན་སྦྱོར་བའི་ཡོན་ཏན་དུ་བགྲང་རྒྱུ་ནི་དང་བོ་བཅུ་བཞི་ཡིན་ལ།
སྦྱོར་བའི་ཕན་ཡོན་ལ་དེ་དག་ཏུ་དབྱེར་ཡོད་པའི་རྒྱུ་མཚན་དུ་སྦྱོར་བ་སྒོམ་་་་་་་་
མཁན་ལ་བྱིན་གྱིས་བརླབས་པ་སོགས་འོག་མ་བཅུ་བཞི་བོ་དེ་དག་འབྱུང་བར་
གསུངས་ཏེ། དེ་དག་ཕྱིན་ཅི་མ་ལོག་པའི་སྦྱོར་བ་ལ་མངོན་པར་དགའ་བ་ལ་
འབྱུང་ཞིང་འཐོབ་པས་ཞེས་པ་སྟེ། སྡོམ་པ་སྲུང་མཁན་ལ་མངོན་མཐོ་དང་ངེས་
ལེགས་ཀྱི་ཕན་ཡོན་འབྱུང་བས་དེ་གཉིས་སྡོམ་པའི་ཡང་ཕན་ཡོན་དུ་འགྱུར་བ་་་་་
བཞིན་ནོ། །ཞེས་གསུངས་བའི་ཕྱིར་ཟེར་། ཁོ་ན་རེ་འོ་ན། གཞུང་ཚན་ཕྱི་མའི་
དངོས་བསྟན་གྱི་ཡོན་ཏན་བཅུ་བཞི་མེད་པར་ཐལ། ཁྱོད་ཀྱི་བཤད་ཚུལ་འཐད་
པའི་ཕྱིར། འདོད་མི་ནུས་ཏེ། སྦྱོར་བ་བསྒོམས་སྟོབས་ཀྱིས་ཐོབ་པའི་ཕན་ཡོན་
ཏུ་གསེར་ཕྲེང་དྲངས་མ་ཐག་པས་འགྲུབབ་པའི་ཕྱིར། གཞན་ཡང་། བཅུ་བཞི་



• 764 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཚན་པ་སྔ་ཕྱི་གཉིས་རྒྱུ་འབྲས་སུ་ཐལ། གསེར་ཕྲེང་ལས་སྔ་མ་བཅུ་བཞི་འབྲས་
བུར་འདོད་པ་བཀགས་ཀྱི། ཕྱི་མའི་བཅུ་བཞི་འབྲས་བུ་ཡིན་པར་གསེར་ཕྲེང་
དྲངས་མ་ཐག་པས་འགྲུབ་པ་དང༌། དེར་མ་ཟད་རྟོགས་དཀའི་སྣང་བ་ལས།
འགྲེལ་བ་ལ་འབྲས་བུ་དང་རྒྱུ་གྲངས་བཞིན་དུ་སྦྱར་ནས་བཤད་པ་ནི། གོང་དུ་
བཤད་པའི་ཕྱིན་ཅི་ལོག་པའི་སྦྱོར་བ་ལ་མངོན་པར་དགའ་བའི་བྱང་སེམས་ཆོས་་
ཅན། བདུད་ཀྱི་མཐུ་བཅོམ་པའི་ཡོན་ཏན་འབྱུང་སྟེ། རྒྱུའི་གནས་སྐབས་སུ་
སངས་རྒྱས་ཀྱིས་བྱིན་གྱིས་བརླབས་པ་ཐོབ་པས་སོ། །ཞེས་གསུངས་པའི་ཕྱིར། །
ཁྱབ་སྟེ། སྦྱོར་བ་སྒོམ་མཁན་ལ་ད་ལྟ་སངས་རྒྱས་རྣམས་ཀྱིས་བྱིན་གྱིས་བརླབས་
པས་མ་འོངས་པ་ན་བདུད་ཀྱི་མཐུ་བཅོམ་པའི་ཡོན་ཏན་འབྱུང་རུང་ཡིན་པར་་་་
ཤིན་ཏུ་གསལ་བའི་ཕྱིར་དང༌། རྣམ་བཤད་ལས་ཀྱང་། ཕྱིན་ཅི་མ་ལོག་པའི་སྦྱོར་
བ་སྒོམ་པ་ལ་མངོན་པར་དགའ་བའི་བྱང་སེམས་དེ་དག་ལ་ཆོས་ཅན། སྦྱོར་བ་
སྒོམ་པ་ལ་བར་ཆད་ཀྱིས་མི་ཚུགས་པ་བདུད་ཀྱི་མཐུ་བཅོམ་པའི་ཡོན་ཏན་འབྱུང་
སྟེ། ད་ལྟར་སྦྱོར་བ་སྒོམ་པ་ལ་གྲངས་བཞིན་དུ་སངས་རྒྱས་རྣམས་ཀྱིས་བྱིན་
གྱིས་བརླབས་པ་ཐོབ་པའི་ཕྱིར། ཞེས་གསལ་བར་གསུངས་པའི་ཕྱིར། །
དེས་ན་སྡོམ་ལས། གསེར་གླིང་བ་དང་ཨར་སོགས་ཚན་པ་གཉིས། །རིམ་
བཞིན་རྒྱུ་དང་འབྲས་བུའི་ཡོན་ཏན་འདོད། །ཁ་ཅིག་སྔ་ཕྱི་མིང་དོན་སྦྱོར་དགོས་
ཟེར། །རང་ལུགས་རིམ་བཞིན་བསྒྲུབ་བྱ་སྒྲུབ་བྱེད་དེ། །ཞེས་བྱུང་བ་ནི་དཔྱད་
གཞི་ཆེ་སྟེ། གསེར་གླིང་བས་སྔ་མ་བཅུ་བཞི་རྒྱུ་དང་ཕྱི་མ་བཅུ་བཞི་འབྲས་བུར་
འདོད་པར་གསེར་ཕྲེང་དང་ཉ་ཊཱི ཀ་སོགས་ལས་མི་འབྱུང་ཞིང་། གསེར་ཕྲེང་
ལས་ཀྱང༌། རྒྱུ་འབྲས་ཀྱི་ཡོན་ཏན་ཉེར་བརྒྱད་དུ་འདོད་པ་བཀག་པ་ལ། སྔ་མ་
བཅུ་བཞི་འབྲས་བུ་དང་། ཕྱི་མ་བཅུ་བཞི་རྒྱུར་འདོད་པ་བཀོད་ནས་མ་བཀག་
པར་རང་ལུགས་ཞལ་གྱིས་བཞེས་པ་ནི་གསེར་ཕྲེང་དྲངས་མ་ཐག་པ་ལྟར་ཡིན་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 765.
པའི་ཕྱིར་རོ། །གལ་ཏེ་སྡོམ་ཚིག་གི་ཡིག་ནོར་ཡིན་པས་རིམ་བཞིན་འབྲས་དང་
རྒྱུའི་ཡོན་ཏན་འདོད། །ཅེས་པ་ཡིན་ཞེ་ན། རང་ལུགས་རིམ་བཞིན་བསྒྲུབ་བྱ་
སྒྲུབ་བྱེད་དེ། །ཞེས་སྔ་མ་གཉིས་རང་ལུགས་མིན་པར་གསུངས་པའི་ཕྱིར་དང་།
ཚེ་འདིར་རྒྱལ་བས་བྱིན་གྱིས་བརླབས་པའི་ཕྱིར། །ཚེ་རབས་གཞན་དུ་བདུད་
བཅོམ་ཡོན་ཏན་འབྱུང༌། །ཞེས་རང་གིས་ཀྱང་རྒྱུ་འབྲས་སུ་གསུངས་པ་དང་
དངོས་སུ་འགལ་བའི་ཕྱིར་རོ། །ཞེས་ཟེར་བ་སོགས་ལ་དཔྱད་དགོས་སོ། །
ཡང་ཁ་ཅིག ཤེར་ཕྱིན་དར་བའི་གནས་སུ་ཡུམ་འདྲི་བ་སོགས་ཡོན་ཏན་
དྲུག་པ་ཡིན་ཏེ། གསེར་ཕྲེང་ལས། བར་ཏར་ནི་ལ་སོགས་པའི་ཡུལ་ནི་ཡུམ་དར་
བར་དཔྱད་པའི་གནས་སུ་ཡུམ་འདྲི་བ་སོགས་ནི་དྲུག་པའོ། །ཞེས་གསུངས་པའི་
ཕྱིར་ཟེར། ཡང་ཁ་ཅིག དེ་མི་འཐད་དེ། སྦྱོར་བ་སྒོམ་མཁན་དེ་གང་དུ་སྐྱེ་བའི་
ཡུལ་དེ་བཞིན་གཤེགས་པས་ལུང་བསྟན་པ་ནི་དྲུག་པ་ཡིན་པའི་ཕྱིར་ཏེ། རྣམ་
བཤད་ལས། རང་གང་དུ་སྐྱེ་འགྱུར་གྱི་ཡུལ་དེ་ཉིད་དེ་བཞིན་གཤེགས་པས་ལུང་
བསྟན་པ་སོགས་དཔྱད་པའི་ཕན་ཡོན་འབྱུང་སྟེ། ཞེས་དང་། རྟོགས་དཀའི་
སྣང་བ་ལས་ཀྱང་དེ་བཞིན་དུ་གསུངས་པའི་ཕྱིར་རོ། །འོན་ཀྱང་འདི་ལྟར་ན་
དྲུག་པ་འདི་རང་གཞན་གང་ལ་ཡོད་དཔྱད་པར་འཚལ།
དྲི་བ། སྦྱོར་བའི་སྐྱོན་གྱི་མཚན་ཉིད་དང༌། དབྱེ་བ་ས་མཚམས་
རྣམས་གང་། །
ལན། ཐེག་ཆེན་གྱི་སྦྱོར་བ་སྐྱེ་གནས་གོང་འཕེལ་ཅི་རིགས་ལ་གེགས་བྱེད་
པའི་ཆ་ནས་བདུད་ལས་སུ་བཤད་པ་དེ། སྦྱོར་བའི་སྐྱོན་གྱི་མཚན་ཉིད། དབྱེ་ན།
ཞེ་དྲུག་ཡོད་དེ། སྦྱོར་བ་མ་སྐྱེས་པ་སྐྱེད་པའི་འགལ་རྐྱེན་ཉེར་གསུམ་དང་།
མཐུན་རྐྱེན་མ་ཚང་བ་ཉེར་གསུམ་ཡོད་པའི་ཕྱིར། བཅུ་ཚན་དང་བོ་ཡོད་དེ།
ཚེགས་ཆེན་པོས་རྟོགས་དགོས་པའི་དེ་དང༌། སྤོབས་པ་མྱུར་ཆེ་བའི་དེ་དང༌།



· 766 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལུས་ཀྱི་གནས་ངན་ལེན་གྱི་དེ་དང་། སེམས་ཀྱི་གནས་ངན་གྱི་དེ་དང་། རིགས་
མིན་གྱིས་ཁ་ཏོན་སོགས་བྱེད་པའི་དེ་དང་། ཕྱིར་ཕྱོགས་པའི་རྒྱུ་ལུང་མ་བསྟན་
པས་མི་དགའ་བ་དང༌། རྩ་བའི་རྒྱུ་བོར་ནས་དམན་པ་འཛིན་པའི་དེ་དང་། རྒྱ་
ནོམ་པའི་རོ་མྱང་བ་བོར་བའི་དེ་དང་། རྣམ་པ་ཐམས་ཅད་དུ་ཐེག་པའི་མཆོག་
ཀུན་དུ་འཛིན་པ་ཉམས་པའི་དེ་དང་། ཆེད་དུ་བྱ་བ་ཉམས་པའི་དེ་དང་བཅུ་
ཡོད་། བཅུ་ཚན་གཉིས་པ་ཡོད་དེ། ཐེག་པ་མཆོག་ལས་ཉམས་པ་དང་། རྒྱུ་
འབྲས་ཀྱི་འབྲེལ་བ་ཉམས་པ་དང༌། གོང་ན་མེད་པའི་གནས་ལས་ཉམས་པ་
དང་། ཡུལ་མང་བོ་ལ་རྣམ་པར་རྟོག་པ་དང༌། ཡི་གེ་འབྲི་བ་ལ་མངོན་པར་ཞེན་
པ་དང་། དངོས་མེད་ལ་མངོན་པར་ཞེན་པ་དང་། ཡི་གེ་མེད་པར་ཞེན་པ་དང་།
ཡུལ་སོགས་ལ་ཞེན་པ་དང༌། རྙེད་བཀུར་ཚིགས་བཅད་ཀྱི་རོ་མྱང་བ་དང་། ལམ་
མ་ཡིན་པ་ལས་ཐབས་ཚོལ་བ་དང་བཅུ་ཡོད། བཅུ་ཚན་གསུམ་པ་ཡོད་དེ། ཉན་
པ་པོ་དང་སྟོན་པ་པོ་འདུན་པ་དང་སྙོམས་ལས་ཀྱིས་བྲལ་བ་དང༌། དེ་གཉིས་
འདུན་ཡུལ་ཐ་དད་པས་བྲལ་བ་དང་། ཉན་པ་པོ་དང་སྟོན་པ་པོ་རྙེད་པ་ལ་
འདོད་པ་དང་མི་འདོད་པས་བྲལ་བ། སྦྱངས་པའི་ཡོན་ཏན་ལྡན་མི་ལྡན་གྱི་དེ་
དང༌། དགེ་མི་དགེའི་ཆོས་ཅན་གྱི་དེ་དང་། གཏོང་བ་དང་སེར་སྣའི་དེ་དང༌།
སྟེར་བ་དང་མི་ལེན་པའི་དེ་དང༌། མགོ་སྨོས་པ་དང་དོན་སྤྲོ་བའི་གོ་བའི་དེ་
དང༌། མདོ་སོགས་ཤེས་མི་ཤེས་ཀྱི་དེ་དང༌། ཕྱིན་དྲུག་ལྡན་མི་ལྡན་གྱི་དེ་དང་
བཅུ་ཡོད་པའི་ཕྱིར། བཅུ་ཚན་བཞི་བ་ཡོད་དེ། ཐབས་ལ་མཁས་མི་མཁས་ཀྱི་དེ་
དང་། གཟུགས་ཐོབ་མ་ཐོབ་ཀྱི་དེ་དང་། ཡི་གེ་འབྲི་འདོད་མི་འདོད་ཀྱི་དེ་དང་།
འདོད་ཆགས་དང་བྲལ་མ་བྲལ་གྱི་དེ་དང་། རང་ཉིད་ངན་འགྲོའི་འགྲོ་བ་ལས་
ཕྱིར་ཕྱོགས་པའི་དེ་དང་། རང་ཉིད་བདེ་འགྲོ་ལ་ཕྱོགས་པའི་དེ་དང་། ཉན་པོ་
པོ་དང་འཆད་པ་པོ་གཅིག་བུ་ཉིད་དང་འཁོར་ལ་དགའ་བའི་དེ་དང་། རྗེས་སུ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·767 .
འབྲེལ་འདོད་ཅིང་གོ་སྐབས་མི་བྱེད་པའི་དེ་དང་། ཟང་ཟིང་ཅུང་ཟད་འདོད་
ཅིང་སྦྱིན་མི་འདོད་པའི་དེ་དང༌། སྲོག་གི་བར་ཆད་དུ་འགྱུར་བའི་ཕྱོགས་སུ་
འགྲོ་མི་འགྲོའི་དེ་དང་བཅུ་ཡོད་པའི་ཕྱིར། ལྷག་མ་དྲུག་ཡོད་དེ། དེ་བཞིན་དུ་ལོ་
ལེགས་དང་མུ་གེའི་ཕྱོགས་སུ་འགྲོ་མི་འགྲོའི་དེ་དང་། ཆོམ་རྐུན་གྱིས་དཀྲུགས་
པའི་ཕྱོགས་སུ་དེ་འདྲ་དང་། འཆད་པ་བོ་དང་ཉན་པ་བོ་ཁྱིམ་ལྟ་བས་ཡིད་བདེ་
མི་བདེ་དང་། བདུད་ཀྱིས་ཤེར་ཕྱིན་དང་འབྱེད་པའི་སྦྱོར་བ་དང༌། བཅོས་མ་
སྒྲུབ་པ་དང་། ཡུལ་ཇི་བཞིན་མིན་པ་ལ་དགའ་བ་སྐྱེད་པའི་སྐྱོན་དང་ཞེ་དྲུག་
ཡོད་པའི་ཕྱིར། དབྱེ་བ། འདི་ཡིག་ཆའི་དོན་བདུན་ཅུ་ལྟར་ཡིན་ནོ། །ས་
མཚམས་ཞེ་དྲུག་པོ་ཕ་ལ་ཆེར་ལས་དང་བོ་བའི་ས་དང་། སྦྱོར་ལམ་ལ་ཡོད་ཅིང་།
ཕྲ་མོ་ས་བདུན་པ་མན་ཆད་ན་ཡོད། ཐེག་ཆེན་འདོར་བ་སོགས་བདུན་ནི་ཚོགས་
ལམ་མན་ཆད་ཁོ་ནར་ཡོད་དོ། ། །
1 ཚིག་གསལ་དུ་མདོ་དྲངས་ཏེ་སྐྱོན་གཞན་ཡང་མང་དུ་གསུངས་མོད་ཀྱང་དེ་
ལས་རང་ཅག་གིས་བག་ཟོན་བྱ་དགོས་པ་རྣམས་བཏུས་ཏེ་འགོད་ན། ཆོས་ལ་
དཔེ་མཁྱུད་བྱེད་པ་དང་། ཆོས་ཀྱི་སྣོད་ལ་ཁྱད་དུ་གསོད་པ་དང་། ཟང་ཟིང་
དང་འབྲེལ་བར་ཆོས་སྟོན་པ་དང་། སྣོད་མིན་ལ་ཆོས་རྒྱ་ཆེན་སྟོན་པ་དང་།
མགུ་བར་དཀའ་ཞིང་གསོལ་བ་གདབ་པར་དཀའ་བ་དང་། སུ་ལ་ཡང་མི་འདུད་
ཅིང་ང་རྒྱལ་འཕེལ་བ་དང་། ཆོས་ཉན་པ་ལ་སྙིང་རྗེ་མི་བསྐྱེད་པ་དང༌། ཡོན་
ཏན་དང་ལྡན་པ་ལ་སྦྱིན་གནས་ཚོལ་ཞིང་ཚུལ་འཆལ་ལ་ཁོང་ཁྲོ་བ་དང་། ཐེག་
དམན་གྱི་གཏམ་སྟོན་ཅིང་ཟབ་མོའི་གཏམ་འཆབ་པ་དང་། བླ་མ་ལ་མི་གུས་པ་
དང་། ལོངས་སྤྱོད་ཀྱིས་ཕྱུག་པོར་གྱུར་བའི་ཚེ་ཆོས་ཀྱི་ཆེ་བ་དང་ལྡན་པ་ལ་
བསྙེན་བཀུར་མི་བྱེད་པ་དང་། གྲོལ་བ་དང་རྒལ་བ་དང་དབུགས་ཕྱིན་པ་ལ་
བརྟེན་པ་དང་བསྙེན་པ་དང་བཀུར་བ་དང་རིམ་གྲོ་བྱེད་ཀྱི་མ་གྲོལ་མ་བརྒལ་་་་་་



• 768 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དབུགས་མ་ཕྱིན་པ་ལ་མི་བརྟན་བསྙེན་བཀུར་རིམ་གྲོ་མི་བྱེད་ཡོངས་སུ་སྨིན་པར་
མི་བྱེད་པ་སོགས་བདུད་ལས་སུ་འཕགས་པ་འཇིག་རྟེན་ལས་འདས་པའི་ལེའུ་་་་་
དང་འཇམ་དཔལ་རྣམ་པར་འཕྲུལ་བའི་མདོ་དང་ཀླུའི་རྒྱལ་བོ་མ་དྲོས་པས་ཞུས་་
པའི་མདོ་རྣམས་དྲངས་ནས་བཤད་དོ། །དེ་བཟློག་པའི་ཐབས་ཀྱང་དེར་མདོ་
དྲངས་པ་ལས། ཀྱི་རྒྱལ་བའི་སྲས་བཅུ་བོ་འདི་དག་ནི་བྱང་ཆུབ་སེམས་དཔའ་
རྣམས་ཀྱི་བདུད་ཀྱི་ལས་བཟློག་པ་སྟེ། བཅུ་གང་ཞེ་ན། འདི་ལྟར་དགེ་བའི་
བཤེས་གཉེན་བསྙེན་བཀུར་བའི་ཕྱིར་ང་རྒྱལ་ཐམས་ཅད་ཡོངས་སུ་སྤོང་བ་ནི་་་་་
བདུད་ཀྱི་ལས་བཟློག་པའོ། །བདག་ལ་མི་བསྟོད་མི་བསྔགས་པ་ནི་བདུད་ཀྱི་ལས་
བཟློག་པའོ། །སངས་རྒྱས་ཀྱི་ཆོས་ཟབ་མོ་ལ་མོས་ཤིང་མི་སྤོང་བ་ནི་བདུད་ཀྱི་
ལས་བཟློག་པའོ། །ཐམས་ཅད་མཁྱེན་པའི་སེམས་ཡོངས་སུ་ཉམས་པར་མི་བྱེད་
པ་ནི་བདུད་ཀྱི་ལས་བཟློག་པའོ། །ཆོས་ཟབ་མོའི་ཚུལ་ལ་བརྩོན་ཞིང་བག་ཡོད་
པར་གནས་པ་ནི་བདུད་ཀྱི་ལས་བཟློག་པའོ། །བྱང་ཆུབ་སེམས་དཔའི་སྡེ་སྣོད་ལ་
གནས་ཤིང་ཆོས་ཐམས་ཅད་ཡོངས་སུ་འཚོལ་བ་ནི་བདུད་ཀྱི་ལས་བཟློག་པའོ། །
ཡང་དང་ཡང་དུ་ཉན་ཅིང་ཡང་དག་པའི་གཏམ་གྱིས་ཡོངས་སུ་མི་སྐྱོ་བ་ན་་་་་་་
བདུད་ཀྱི་ལས་བཟློག་པའོ། །འཇིག་རྟེན་གྱི་ཁམས་ཐམས་ཅད་ན་བཞུགས་པའི་
དེ་བཞིན་གཤེགས་པ་ཐམས་ཅད་ལ་སྐྱབས་དང་དཔུང་གཉེན་འཚོལ་བའི་འདུ་་་
ཤེས་ནི་བདུད་ཀྱི་ལས་བཟློག་པའོ། །སྒྲུབ་པ་ལ་སངས་རྒྱས་ཐམས་ཅད་ཀྱི་བྱིན་
གྱིས་བརླབས་རྗེས་སུ་དྲན་ཞིང་མོས་པ་ཡང་དག་པར་ལེན་པ་ནི་བདུད་ཀྱི་ལས་་་
བཟློག་པའོ། །བྱང་ཆུབ་སེམས་དཔའ་གྲོགས་ཐམས་ཅད་དགེ་བའི་རྩ་བ་དང་མི་
གཉིས་པར་མངོན་པར་བསྒྲུབས་པ་ནི་བདུད་ཀྱི་ལས་བཟློག་པའོ། །ཞེས་
གསུངས་པ་ལྟར་རོ། །དེ་ལྟར་ཤེར་ཕྱིན་འདི་ལ་བར་དུ་གཅོད་པ་རྣམ་མང་
འབྱུང་བར་འགྱུར་བ་ཡིན་ནོ། །བར་གཅོད་མང་བའི་དཔེའང་ཇི་ལྟ་བུ་ཞེ་ན།



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 769 .
ནོར་བུ་རིན་པོ་ཆེ་དེ་རྙེད་དཀའ་ཞིང་རྙེད་ཀྱང་དགྲ་མང་བར་འཇིག་རྟེན་ནའང་
གྲགས་པ་ལྟར་ཡུམ་འདི་འབྱུང་བར་དཀོན་ལ་འཚེ་བ་མང་བ་ཡིན་ནོ། །འོ་ན་
མཐར་ཕྱིན་པ་དཀའ་འམ་ཞེ་ན། བདུད་ཀྱིས་བར་ཆད་དེ་ལྟར་བརྩོན་ཡང་དེས་
གང་གི་ནུས་མཐུ་ལ་ཆ་ཙམ་ཡང་འགྲན་པར་མི་བཟོད་པའི་ཕྱོགས་བཅུའི་སངས་་
རྒྱས་ཀྱིས་འདི་ལ་སྲུང་སྐྱོབ་སྦ་གསུམ་མཛད་པའི་ཕྱིར་ཏེ། དཔེར་ན་བུ་མང་བོ་
ཡོད་པའི་མ་དེ་ན་བར་གྱུར་བ་ལ་བུ་རྣམས་ཁྲེལ་གཞུང་དང་ལྡན་པ་ཡིན་ན་དེ་་་་
ཀུན་ཡིད་མི་བདེ་བར་གྱུར་ཏེ། ལ་ལས་རིམ་གྲོ་དང༌། ལ་ལས་སྨན་པ་ཚོལ་བ་
སོགས་བྱེད་པ་བཞིན་དུ་ཕྱོགས་བཅུའི་སངས་རྒྱས་རྣམས་ཀྱིས་ཀྱང་རང་གང་་་་་་
ནས་ཀྱང་འབྱུང་བའི་རྩ་བ་སེམས་བསྐྱེད་སོགས་ཀྱི་ཡུམ་འདི་ལ་དགོངས་པར་་་་་
མཛད་པ་ཡིན་ནོ། །
དྲི་བ། ལམ་ཤེར་ཕྱིན་གྱི་སྦྱོར་བའི་མཚན་ཉིད་དང༌། དབྱེ་བ།
ས་མཚམས་རྣམས་གང་། །
ལན། སྦྱོར་བའི་ངོ་བོའམ་ནུས་པའི་ཆ་ནས་མཚོན་པར་བྱེད་པའི་སེམས་
དཔའི་རྣལ་འབྱོར་དེ། ལམ་ཤེར་ཕྱིན་གྱི་སྦྱོར་བའི་མཚན་ཉིད་དུ་ཡིག་ཆའི་དོན་
བདུན་ཅུར་བཞག་གོ །དེ་ལ་དབྱེ་ན་གོ་གཅིག་ཡོད་དེ། ཤེས་མཚན་ཞེ་བརྒྱད་
དང༌། ཁྱད་མཚན་བཅུ་དྲུག་དང༌། བྱེད་པའི་མཚན་ཉིད་བཅུ་གཅིག་དང༌། ངོ་
བོ་ཉིད་མཚན་བཅུ་དྲུག་ཡོད་པའི་ཕྱིར། སྤྱིར་མཚན་ཉིད་ལ་རྣམ་གྲངས་དུ་མ་
ཡོད་དེ། མེའི་ཚ་བ་ལྟ་བུ་རང་གི་མཚན་ཉིད། བདག་མེད་ལྟ་བུ་སྤྱིའི་མཚན་ཉིད།
དངོས་པོ་གཅིག་ལ་བྱས་མི་རྟག་དངོས་པོ་སོ་སོའི་མཚན་ཉིད་གསུམ་ལྟ་བུ་ལྡོག་་་་
ཆ་ནས་ཕྱེ་བའི་མཚན་ཉིད་དང་། དོན་དེ་ལ་མ་ཁྱབ་ཁྱབ་ཆེས་གཉིས་གཅོད་
པའི་མཚན་ཉིད་རིགས་མི་མཐུན་སེལ་བའི་མཚན་ཉིད་དང་ལོག་རྟོག་སེལ་བའི་
མཚན་ཉིད་ལྟ་བུ་དུ་མ་ཡོད་པའི་ཕྱིར། དེས་ན་འདིར་ནི་རིགས་མི་མཐུན་སེལ་



·770 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བའི་མཚན་ཉིད་དང༌། ལྡོག་ཆའི་མཚན་ཉིད་གཙོ་སྟེ། ལམ་ཤེར་ཕྱིན་ལ་ལྡོག་
པའི་སྒོ་ནས་ཤེས་ཁྱད་བྱེད་པོའི་མཚན་ཉིད་བཞི་བྱས་པའི་ཕྱིར། མཁྱེན་གསུམ་
གྱི་དམིགས་པ་གང་རུང་ལ་དམིགས་ནས། སྦྱོར་བ་དེ་བཞིན་གཤེགས་པ་འབྱུང་
བ་ཤེས་པ་སོགས་གཙོ་བོར་གྱུར་བའི་འདིར་བསྟན་ཤེར་ཕྱིན་དེ་འདིར་བསྟན་་་་
ཤེས་མཚན་སྦྱོར་བའི་མཚན་ཉིད། དབྱེ་ན་སེམས་དཔའི་གཞི་ཤེས་སྦྱོར་བ།
ལམ་ཤེས་སྦྱོར་བ། རྣམ་མཁྱེན་སྦྱོར་བ་གསུམ། གཞི་ཤེས་ཀྱི་དམིགས་པ་ལྟར་
དམིགས་ནས་དེ་བཞིན་གཤེགས་པ་འབྱུང་བ་ཤེས་པ་སོགས་བཅུ་དྲུག་གི་ཆ་ནས་་
བཞག་པའི་འདིར་བསྟན་ལམ་ཤེར་ཕྱིན་དེ་དང་བོའི་མཚན་ཉིད། དབྱེ་ན་བཅུ་
དྲུག་ཡོད་དེ། དེ་བཞིན་གཤེགས་པ་འབྱུང་བ་ཤེས་པ་དང་། འཇིག་རྟེན་
འཇིག་མེད་ཤེས་པ་དང༌། སེམས་ཅན་གྱི་སེམས་སྤྱོད་ཤེས་པ་དང༌། སེམས་
བསྡུས་པ་ཤེས་པ་དང་། སེམས་གཡེང་བ་ཤེས་པ་དང༌། སེམས་མི་ཟད་པའི་རྣམ་
པ་ཤེས་པ་དང་། སེམས་འདོད་ཆགས་དང་བྲལ་བ་ཤེས་པ་དང༌། སེམས་ཆགས་
སོགས་དང་བཅས་པ་དང་། སེམས་རྒྱ་ཆེན་ཤེས་པ་དང་། སེམས་ཆེན་པོ་ཤེས་པ་
དང་། སེམས་ཚད་མེད་ཤེས་པ་དང་། སེམས་བསྟན་མེད་ཤེས་པ་དང་། སེམས་
ལྟར་མེད་ཤེས་པ་དང་། སེམས་གཡོ་སོགས་གསུམ་ཤེས་པ་དང་། དེ་བཞིན་
ཉིད་ཀྱི་རྣམ་པ་ཤེས་པ་དང་། ཐུབ་དབང་དེ་ཉིད་རྟོགས་ནས་གཞན་ལ་སྟོན་པ་
ཤེས་པ་དང་བཅས་པ་བཅུ་དྲུག་ཡོད་པའི་ཕྱིར། ལམ་ཤེས་ཀྱི་དམིགས་པ་ལྟར་
དམིགས་ནས་སྟོང་ཉིད་མཚན་མེད་ཤེས་པ་སོགས་བཅུ་དྲུག་གི་ཆ་ནས་བཞག་་་་་
པའི་འདིར་བསྟན་ལམ་ཤེར་ཕྱིན་དེ་གཉིས་པའི་མཚན་ཉིད། དབྱེ་ན་བཅུ་དྲུག་
ཡོད་དེ། སྟོང་ཉིད་ཤེས་པ་དང་། དེ་བཞིན་དུ་མཚན་མེད། སྨོན་མེད་དང་།
དོན་དམ་པར་སྐྱེ་མེད་དང་། འགགས་མེད་དང༌། སོགས་པའི་སྒྲས་བསྡུས་པ་
ཀུན་ཉོན་མེད་པ་དང་། རྣམ་བྱང་མེད་པ་དང༌། དངོས་པོ་མེད་པ་དང་། ངོ་བོ་



༄༅།སྐབས་བཞི་བའི་སྐོར་གྱི་དྲི་བ་དྲིས་ལན། །
:771.
ཉིད་དང༌། རྟེན་མེད་དང༌། ནམ་མཁའི་མཚན་ཉིད་དྲུག་དང༌། ཆོས་ཉིད་རྣམ་
པར་འཁྲུག་མེད་དང་། འདུ་མི་བྱེད་པ་དང༌། རྣམ་པར་མི་རྟོག་པ་དང༌། རབ་
དབྱེ་དང་། མཚན་ཉིད་མེད་པ་ཤེས་པ་དང་བཅུ་དྲུག་ཡོད་པའི་ཕྱིར། རྣམ་
མཁྱེན་གྱི་དམིགས་རྣམ་ལྟར་བྱས་ནས་སངས་རྒྱས་ཉིད་ཀྱི་ཆོས་ཤེས་པ་སོགས་་་་་
བཅུ་དྲུག་གི་ཆ་ནས་བཞག་པའི་ལམ་ཤེར་ཕྱིན་དེ་གསུམ་པའི་མཚན་ཉིད། དབྱེ་
ན་བཅུ་དྲུག་ཡོད་དེ། དེ་ནས་ཡུམ་ལ་བརྟེན་ནས་བདེར་གནས་ཤེས་པ་དང་།
ཡུམ་ལ་གུས་པར་ཤེས་པ་དང༌། ཡུམ་ལ་བླ་མར་ཤེས་པ་དང༌། ཡུམ་ལ་མཉེས་
པར་དེ་དང་། ཡུམ་ལ་མཆོད་པར་དེ་དང་། དོན་དམ་པར་དེ་ལྟར་བྱེད་མེད་དེ་
དང༌། ཡུལ་ཐམས་ཅད་དུ་འཇུག་པར་དེ་དང༌། དེ་ཁོ་ནར་མ་མཐོང་བ་ཉིད་དུ་
དེ་དང་། འཇིག་རྟེན་སྟོང་ཉིད་རྣམ་པར་དེ་དང་། འཇིག་རྟེན་རང་གི་ངོ་བོས་
སྟོང་བར་བརྗོད་པ་དེ་དང༌། སྟོང་ཉིད་ཤེས་པར་དེ་དང་། སྟོང་ཉིད་མངོན་སུམ་
དུ་མཛད་པར་དེ་དང༌། དོན་དམ་པར་བསམ་མི་ཁྱབ་པ་ཉིད་དུ་སྟོན་པ་དང་།
དོན་དམ་པར་སྤྲོས་པ་ཉེ་བར་ཞི་བ་ཉིད་དུ་སྟོན་པ་དང་། འཇིག་རྟེན་བདེན་
པར་གྲུབ་པ་འགོག་པ་དང་། འཇིག་རྟེན་ཕུང་བོའི་འདུ་ཤེས་འགོག་པ་ཤེས་པ་
དང་བཅུ་དྲུག་ཡོད་པའི་ཕྱིར། དེ་
བསམ་མི་ཁྱབ་སོགས་ཆོས་བཅུ་དྲུག་ཅི་རིགས་ཀྱིས་ཐེག་དམན་ལས་ཁྱད་་་་་
པར་དུ་འཕགས་པའི་ཆ་ནས་བཞག་པའི་འདིར་བསྟན་ལམ་ཤེར་ཕྱིན་དེ།
འདིར་བསྟན་སེམས་དཔའི་ཁྱད་མཚན་སྦྱོར་བའི་མཚན་ཉིད། དབྱེ་ན། ཐེག་
ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་ཉན་རང་ལས་ཁྱད་པར་དུ་
འཕགས་པའི་མཚོན་བྱེད་བཅུ་དྲུག་ཡོད་དེ། སྡུག་བདེན་ལ་དམིགས་པའི་ཤེས་
བཟོད་བཞི་ནི། བསམ་གྱིས་མི་ཁྱབ་པའི་བདག་ཉིད་དང་། མི་མཉམ་པའི་
བདག་ཉིད་དང་། དེ་ཁོ་ནར་ཚད་མས་གཞལ་བ་ལས་འདས་པའི་དེ་དང་། སྒྲས་



• 772 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བགྲང་ལས་འདས་པའི་དེ་དང་བཞི་ཡིན་ལ། ཀུན་འབྱུང་ལ་དམིགས་པའི་
འཕགས་པའི་གང་ཟག་གསུམ་གྱིས་སྤངས་རྟོགས་སྡུད་པ་དེ་དང་། མཁས་པས་
ཤེས་པར་བྱ་བའི་དེ་དང༌། ཉན་རང་དང་ཐུན་མོང་མ་ཡིན་པའི་དེ་དང་། ཉན་
རང་ལས་མྱུར་བའི་ཤེས་པའི་དེ་དང་བཞི་ཡིན་ལ། འགོག་བདེན་ལ་དམིགས་
པའི་དོན་དམ་པར་བྲི་གང་མེད་པའི་དེ་དང་། ཕར་ཕྱིན་དྲུག་ཏུ་སྒྲུབ་པའི་དེ་
དང་། འཁོར་གསུམ་རྣམ་དག་གིས་བསྐལ་བར་ཡང་དག་པར་བསྒྲུབ་པའི་དེ་
དང༌། ཐབས་ཀྱིས་ཟིན་པའི་ཆོས་ཐམས་ཅད་ལ་མི་དམིགས་པའི་དེ་བཞིན་ཡིན་
ལ། ལམ་བདེན་ལ་དམིགས་པའི་ཆོས་དབྱིངས་ཀྱི་ངོ་བོ་ཉིད་ཀྱི་བྱང་སེམས་
ལམ་གྱི་རྟེན་རིགས་དང་ལྡན་པའི་དེ་དང༌། ཕར་ཕྱིན་ཡོངས་སུ་རྫོགས་པའི་རྒྱུ་
ཚོགས་པའི་དེ་དང་། ཕྱི་ནང་གི་བཤེས་གཉེན་གྱིས་ཡོངས་སུ་བཟུང་བའི་དེ་
དང༌། ཆོས་ཐམས་ཅད་མངོན་ཞེན་གྱི་རོ་མྱང་མེད་པའི་དེ་དང་བཞི་སྟེ་བཅུ་
དྲུག་པོ་ཉན་རང་གི་ཤེས་བཟོད་བཅུ་དྲུག་ལས་ཁྱད་པར་འཕགས་པའི་མཚན་་་་་
ཉིད་ཡིན་པའི་ཕྱིར། །
གཞན་ལ་ཕན་བདེ་སྐྱོབ་སོགས་བྱེད་ཆོས་བཅུ་གཅིག་གི་ཆ་ནས་བཞག་པའི་
ལམ་ཤེར་ཕྱིན་དེ། འདིར་བསྟན་སེམས་དཔའི་བྱེད་མཚན་སྦྱོར་བའི་མཚན་ཉིད།
དབྱེ་ན་བཅུ་གཅིག་ཡོད་དེ། སེམས་དཔའི་གཞི་ཤེས་སྦྱོར་བའི་བྱེད་པ་གསུམ་
དང༌། ལམ་ཤེས་སྦྱོར་བའི་བྱེད་པ་བདུན་དང་། རྣམ་མཁྱེན་སྦྱོར་བའི་བྱེད་པ་
གཅིག་དང་། བཅུ་གཅིག་ཡོད་པའི་ཕྱིར། དང་བོ་གསུམ་ཡོད་དེ། སེམས་
དཔའི་གཞི་ཤེས་སྦྱོར་བས་སེམས་ཅན་ཐམས་ཅད་ཐར་བའི་བདེ་བ་ལ་འགོད་་་་
པའི་ཕན་པ་དང་། སྡུག་བསྔལ་དང་ཡིད་མི་བདེ་བ་སོགས་མེད་པས་ཚེ་འདིའི་
བདེ་བ་དང་། འཁོར་བའི་སྡུག་བསྔལ་ཐམས་ཅད་ལས་སྐྱོབ་པ་དང་གསུམ་ཡོད་
པའི་ཕྱིར། བར་བ་བདུན་ཡོད་དེ། མྱང་འདས་ལ་འགོད་པའི་སྐྱབས་ཀྱི་བྱེད་པ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
:773 .
︽མེ་
དང་། སྡུག་བསྔལ་གྱི་རྒྱུ་བཟློག་པའི་གནས་ཀྱི་བྱེད་པ་དང༌། འཁོར་འདས་དོན་
དམ་པར་རོ་མཉམ་དུ་རྟོགས་པའི་དཔུང་གཉེན་གྱི་བྱེད་པ་དང་། གཞན་དོན་
རྟོགས་པའི་གླིང་གི་བྱེད་པ་དང་། དོན་གཉིས་སྒྲུབ་པའི་ཡོངས་འདྲེན་གྱི་བྱེད་པ་
དང༌། སེམས་ཅན་གྱི་དོན་ལྷུན་གྱིས་གྲུབ་པར་བྱེད་པ་དང། ཐེག་པ་གསུམ་གྱི་
འབྲས་བུ་དུས་མ་ཡིན་པར་མངོན་སུམ་དུ་མི་བྱེད་པ་དང་བདུན་ཡོད་པའི་ཕྱིར།
རྣམ་མཁྱེན་གྱི་སྦྱོར་བའི་བྱེད་པ་གཅིག་ཡོད་དེ། ཆོས་ཐམས་ཅད་ཇི་བཞིན་
སྟོན་པའི་འཇིག་རྟེན་གྱི་རྟེན་བྱེད་པ་དེ་ཡིན་པའི་ཕྱིར། །
ཤེས་ཁྱད་བྱེད་གསུམ་གྱིས་མཚོན་ནས་ལས་སྒྲུབ་ཀྱིས་བསྟན་པའི་སྦྱོར་བའི་་
ངོ་བོ་ཉིད་སེམས་དཔའི་ཡེ་ཤེས་དེ། འདིར་བསྟན་མཚན་གཞིའི་སྦྱོར་བའི་
མཚན་ཉིད། དབྱེ་ན་བཅུ་དྲུག་ཡོད་དེ། གཞི་ཤེས་སྦྱོར་བའི་ངོ་བོ་ཉིད་བཞི་དང་།
ལམ་ཤེས་སྦྱོར་བའི་ངོ་བོ་ཉིད་ལྔ་དང༌། རྣམ་མཁྱེན་སྦྱོར་བའི་ངོ་བོ་ཉིད་བདུན་
ཡོད་པའི་ཕྱིར། དང་བོ་བཞི་ཡོད་དེ། ཉོན་མོངས་ལས་དབེན་པའི་ངོ་བོ་ཉིད་
དང་། དེའི་རྟགས་ལུས་ཀྱི་གནས་ངན་ལེན་མེད་པའི་ངོ་བོ་ཉིད་དང་། དེའི་
མཚན་མ་ཚུལ་བཞིན་མིན་པ་མེད་པའི་དེ་དང༌། བླང་དོར་གྱི་རྣམ་རྟོག་གིས་
དབེན་པའི་ངོ་བོ་ཉིད་དང་བཞི་ཡོད་པའི་ཕྱིར། ལམ་ཤེས་ཀྱི་དེ་ལྔ་ཡོད་དེ། སྒྲུབ་
དཀའ་བའི་སྦྱོར་བ་དང་། གཅིག་ཏུ་འཚང་རྒྱ་བར་ངེས་པའི་སྦྱོར་བ་དང་། ཆེད་
དུ་བྱ་བ་ཆེན་པོ་གསུམ་སྒྲུབ་པའི་སྦྱོར་བ་དང༌། སྒོམ་པའི་འཁོར་གསུམ་དོན་
དམ་པར་མི་དམིགས་པའི་སྦྱོར་བ་དང་། བདེན་པའི་དངོས་པོར་ཞེན་པ་བཀག་
པའི་སྦྱོར་བ་དང་ལྔ་ཡོད་པའི་ཕྱིར། རྣམ་མཁྱེན་སྦྱོར་བའི་ངོ་བོ་ཉིད་བདུན་ཡོད་
དེ། གཞི་ལམ་ལ་དམིགས་པའི་དེ་དང༌། འཇིག་རྟེན་ཐམས་ཅད་མི་མཐུན་པའི་
དེ་དང༌། ཐོགས་པ་མེད་པའི་དེ་དང་། གཞི་མེད་པའི་དེ་དང༌། འགྲོ་བ་མེད་
པའི་དེ་དང༌། སྐྱེ་བ་མེད་པའི་ངོ་བོ་ཉིད་དང་། དེ་བཞིན་ཉིད་མི་དམིགས་པའི་



.774. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ངོ་བོ་ཉིད་དང་བདུན་ཡོད་པའི་ཕྱིར་རོ། །མཚོན་ཚུལ་ནི། སྤྱིར་འདིར་བསྟན་
མཚན་ཉིད་བཞི་ཆོས་ཅན། ལམ་ཤེར་ཕྱིན་གྱི་རྣལ་འབྱོར་ཡིན་ཏེ། ཐབས་ཤེས་
ཁྱད་པར་ཅན་གྱི་རིགས་རྫོགས་པས་ཟིན་པའི་སེམས་དཔའི་ཡེ་ཤེས་ཡིན་པའི་་་་་
ཕྱིར། ཞེས་དང་། བྱེ་བྲག་ཉོན་མོངས་རྟགས་སོགས་བཞི་བོ་མངོན་གྱུར་དང་
བྲལ་ཞིང་དེ་བ་འབྱུང་བ་ཤེས་པ་སོགས་གཞི་ཤེས་ཀྱི་དམིགས་རྣམ་བཞིན་་་་་་་་་
དམིགས་པའི་བྱང་སེམས་ཀྱི་སྦྱོར་བའི་མཚན་གཞིའམ་ཆོས་ཅན་བྱང་སེམས་ཀྱི་
གཞི་ཤེས་སྦྱོར་བ་ཡིན་ཏེ། དེ་བ་འབྱུང་བ་ཤེས་པ་སོགས་གང་རུང་གི་རྣམ་པ་
ཅན་གྱི་སེམས་དཔའི་ཡེ་ཤེས་ཡིན་པའི་ཕྱིར། ཞེས་དང་། ལམ་ཤེས་ཀྱི་ངོ་བོ་ཉིད་
ལྔའི་ཁྱད་པར་དུ་བྱས་ཅིང་སྟོང་མཚན་སོགས་ལམ་ཤེས་ཀྱིས་རྣམ་པ་གང་རུང་གི་
རྣམ་པ་ཅན་གྱི་བྱང་སེམས་ཀྱི་སྦྱོར་བ་ཆོས་ཅན། ལམ་ཤེས་ཀྱི་སྦྱོར་བ་ཡིན་ཏེ།
ལམ་ཤེས་ཀྱི་རྣམ་པ་གང་རུང་གི་རྣམ་ཅན་གྱི་སེམས་དཔའི་ཡེ་ཤེས་ཡིན་པའི་་་་་
ཕྱིར། ཞེས་དང༌། རྣམ་མཁྱེན་གྱི་ངོ་བོ་ཉིད་བདུན་གང་རུང་གིས་ཟིན་ཅིང་། །
དེ་བ་དེ་ཉིད་ཀྱི་ཆོས་ལ་བརྟེན་ནས་མཐོང་ཆོས་ལ་བདེ་བར་གནས་པ་ཤེས་པ་་་་
སོགས་ཀྱི་རྣམ་པ་ཅན་གྱི་བྱང་སེམས་སྦྱོར་བ་ཆོས་ཅན། རྣམ་མཁྱེན་གྱི་སྦྱོར་བ་
ཡིན་ཏེ། རྣམ་མཁྱེན་གྱི་རྣམ་པ་གང་རུང་གི་དམིགས་རྣམ་ཅན་གྱི་སེམས་དཔའི་
ཡེ་ཤེས་ཡིན་པའི་ཕྱིར། ཞེས་རྟགས་དེ་དག་གིས་མཁྱེན་གསུམ་གྱི་སྦྱོར་བས་ཡུལ་
ཤེས་ཚུལ་མཚོན་པས་ཤེས་མཚན་ནོ། །
ངོ་བོ་ཉིད་བཅུ་དྲུག་གང་རུང་གི་ངོ་བོར་བྱས་ཤིང་སྡུག་བདེན་གྱི་ཆོས་ཉིད་་
བསམ་མི་ཁྱབ་རྟོགས་པ་སོགས་བྱང་སེམས་ཀྱི་སྦྱོར་བ་བཅུ་དྲུག་ཆོས་ཅན། ཉན་
རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་ཡིན་ཏེ། བསམ་མི་ཁྱབ་
སོགས་ཀྱི་ཁྱད་པར་དུ་བྱས་པའི་སེམས་དཔའི་ཡེ་ཤེས་ཡིན་པའི་ཕྱིར། ཞེས་ཐེག་
ཆེན་སྦྱོར་བ་ཉན་རང་ལས་ཁྱད་པར་འཕགས་པར་མཚོན་པས་ཁྱད་མཚན་ནོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·775，
ངོ་བོ་ཉིད་མཚན་བཅུ་དྲུག་ཆོས་ཅན། གཞན་དོན་སྒྲུབ་པའི་བྱེད་ལས་ཁྱད་པར་
ཅན་དང་ལྡན་པའི་སྦྱོར་བ་ཡིན་ཏེ། ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་
ཅན་དང་ལྡན་པའི་བྱང་སེམས་ཀྱི་ཡེ་ཤེས་ཡིན་པའི་ཕྱིར། ཞེས་ཐེག་ཆེན་སྦྱོར་
བས་གཞན་དོན་བྱེད་པའི་ལས་མཚོན་པས་བྱེད་མཚན་ནོ། །ངོ་བོ་ཉིད་མཚན་
བཅུ་དྲུག་ཆོས་ཅན། ། ངོ་བོ་སྤངས་རྟོགས་ཀྱི་ཡོན་ཏན་ཁྱད་པར་བ་དང་ལྡན་ཏེ།
ཉོན་མོངས་རྟགས་སོགས་མངོན་གྱུར་སྤོང་བ་དང་གཞན་དོན་དུ་གོ་ཆ་བྱ་དཀའ་
བ་གྱོན་པ་སོགས་ཐབས་དང་འཁོར་གསུམ་མི་དམིགས་པར་རྟོགས་པ་སོགས་་་་་་
ཤེས་རབ་ཁྱད་པར་ཅན་དང་ལྡན་པའི་སེམས་དཔའི་ཡེ་ཤེས་ཡིན་པའི་ཕྱིར།
ཞེས་སྦྱོར་བའི་ངོ་བོ་མཚོན་པས་ངོ་བོ་ཉིད་མཚན་ནོ། །དེ་ལས་རྒྱས་པར་ཕྱེ་ན།
གཞི་ཤེས་སྦྱོར་བའི་ཡུམ་ལ་བརྟེན་ནས་དེ་བཞིན་གཤེགས་པ་འབྱུང་བར་རྟོགས་་་
པའི་བྱང་སེམས་ཀྱི་སྦྱོར་བ་ཆོས་ཅན། ཐེག་ཆེན་གྱི་གཞི་ཤེས་སྦྱོར་བ་ཡིན་ཏེ།
ཕྱི་ནང་གི་ཡོངས་འཛིན་གཉིས་ཀྱིས་ཟིན་པའི་སྒོ་ནས་གཞི་ཤེས་སྦྱོར་བའི་ཡུམ་་་་
ལས་དེ་བ་འབྱུང་བར་རྟོགས་པའི་སེམས་དཔའི་ཡེ་ཤེས་ཡིན་པའི་ཕྱིར། དེ་ཆོས་
ཅན། །ཐེག་དམན་གྱི་སྦྱོར་བ་ལས་ཁྱད་པར་འཕགས་ཏེ། ཕྱི་ནང་གི་ཡོངས་
འཛིན་གཉིས་སམ་ཐབས་ཤེས་ཁྱད་པར་ཅན་གྱིས་ཟིན་པའི་སྦྱོར་བ་ཡིན་པའི་་་་་
ཕྱིར། དེ་ཆོས་ཅན། གཞན་དོན་སྒྲུབ་པའི་བྱེད་ལས་ཁྱད་པར་བ་དང་ལྡན་ཏེ།
ཕྱི་མར་སྡུག་བསྔལ་མི་མྱོང་བའི་ཕན་པ་ཐར་བ་ལ་གདུལ་བྱ་རྣམས་འགོད་ཅིང་་་་
མཐར་མི་གནས་པའི་མྱང་འདས་སྒྲུབ་པའི་ཕྱིར། དེ་ཆོས་ཅན། ངོ་བོ་ཉིད་
མཚན་ཡིན་ཏེ། ཆགས་སོགས་མངོན་གྱུར་གྱི་དབེན་པའི་སེམས་དཔའི་སྦྱོར་བ་
ཡིན་པའི་ཕྱིར། ཞེས་དང༌། མདོའི་དངོས་བསྟན་གྱི་དབང་དུ་བྱས་ན། གསེར་
ཕྲེང་ལྟར་སངས་འཕགས་ཀྱི་རྒྱུད་ཀྱི་གཞི་ཤེས་སྦྱོར་བའི་ཡུམ་ལ་བརྟེན་ནས་དེ་་་་
བཞིན་ཤེས་པའི་སྟོབས་བཅུ་འབྱུང་བར་རྟོགས་པའི་མཁྱེན་པ་ཆོས་ཅན། རང་



. 776 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
རྒྱུ་གཞི་ཤེས་སྦྱོར་བ་ལ་ཁྱོད་སྐྱེད་པའི་ནུས་པ་ཡོད་དེ། ཁྱོད་དེ་ཉེར་ལེན་དུ་བྱས་
པ་ལས་དེ་བའི་སྟོབས་བཅུ་འབྱུང་བར་རྟོགས་པའི་མཐར་ཐུག་གི་མཁྱེན་པ་ཡིན་
པའི་ཕྱིར། ཞེས་སོགས་ཤེས་བྱེད་གཉིས་ལ་དེ་ལྟར་འགོད་དགོས་པ་སོགས་རྗེ་
གུང་ཐང་བློ་གྲོས་ཀྱི་ཕར་ཕྱིན་ལས་གསུངས་པས་དེ་ལྟར་ཡིན་ནོ། །ས་མཚམས་
ནི། ཡིན་ཆར། ཚོགས་ལམ་ནས་རྒྱུན་མཐའི་བར་བཞག་ནས་སངས་རྒྱས་ལ་མེད་
པར་གསུངས་པ་རྩ་བའི་དངོས་བསྟན་ཡིན་ལ། ཤེས་བྱེད་སངས་རྒྱས་སར་
བཞག་པ་མདོའི་དངོས་བསྟན་ཡིན་པས་མི་འགལ་ཚུལ་ཤེས་དགོས་སོ། ། ན་
སྐབས་འདིར་ཁ་ཅིག་ན་རེ། གཞི་ཤེས་ཡིན་ན་ཁྱེད་མཚན་མ་ཡིན་པས་
ཁྱབ་པར་ཐལ། གསེར་ཕྲེང་ལས། ཁྱད་མཚན་ལ་སློབ་དཔོན་གྱིས་གཞི་ཤེས་མ་
གསུངས་པས་མཁྱེན་གསུམ་དུ་བྱེད་པ་ནོར་རོ། །ཞེས་གསུངས་པའི་ཕྱིར་ཟེར།
ཡང་ཁ་ཅིག ཐེག་ཆེན་གཞི་ཤེས་ལ་ཁྱད་མཚན་ཡོད་པར་ཐལ། ངོ་བོ་ཉིད་
མཚན་བཅུ་དྲུག་ཁྱད་མཚན་ཡིན་པའི་ཕྱིར་ཏེ། རྣམ་བཤད་ལས། ངོ་བོ་ཉིད་ཀྱི་
རྣམ་འབྱོར་བཅུ་དྲུག་མཚན་གཞི། ཉན་རང་གི་སྦྱོར་བ་ལས་ཁྱད་པར་དུ་
འཕགས་པའི་སྦྱོར་བར་མཚོན། བསམ་མི་ཁྱབ་སོགས་ཀྱིས་ཁྱད་པར་དུ་བྱས་
པའི་སེམས་དཔའི་ཡེ་ཤེས་ཡིན་པས་སོ། །དེ་ནི་ཁྱད་མཚན་གྱི་མཚོན་ཚུལ་ལོ། །
ཞེས་གསུངས་པའི་ཕྱིར། ཁྱབ་སྟེ། ངོ་བོ་ཉིད་མཚན་བཅུ་དྲུག་གི་དང་བོ་བཞི་
གཞི་ཤེས་དང་། དེ་ནས་ལྔ་ལམ་ཤེས་དང་། དེ་ནས་བདུན་རྣམ་མཁྱེན་དང་སྦྱར་
དགོས་པའི་ཕྱིར་ཏེ། དེ་ཉིད་ལས། ཉོན་མོངས་རྟགས་སོགས་བཞི་སྤོང་ཞིང་དེ་
བ་འབྱུང་བ་ཤེས་པ་སོགས་གཞི་ཤེས་ཀྱི་རྣམ་པ་གང་ཡང་རུང་བ་ལ་དམིགས་་་་་
པའི་རྣམ་པ་ཅན་གྱི་བྱང་སེམས་ཀྱི་རྣལ་འབྱོར་མཚན་གཞི། སེམས་དཔའི་གཞི་
ཤེས་སྦྱོར་བ་མཚོན། དེ་བ་འབྱུང་བ་ཤེས་པ་སོགས་གང་རུང་གི་རྣམ་པ་ཅན་གྱི་
སེམས་དཔའི་ཡེ་ཤེས་སོ། །གཞན་དོན་གྱི་གོ་ཆ་བྱ་དཀའ་བ་སོགས་སྒྲུབ་པས་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
-777 ,
ཁྱད་པར་དུ་བྱས་ཤིང་སྟོང་ཉིད་མཚན་མེད་སོགས་ལམ་ཤེས་ཀྱི་རྣམ་པ་གང་ཡང་
རུང་བ་ལ་དམིགས་པའི་རྣམ་པ་ཅན་གྱི་བྱང་སེམས་ཀྱི་སྦྱོར་བ་མཚན་གཞི། ལམ་
ཤེས་ཀྱི་སྦྱོར་བ་མཚོན། སྟོང་ཉིད་མཚན་མེད་སོགས་ལམ་ཤེས་ཀྱི་ཤེས་པའི་རྣམ་
པ་གང་ཡང་རུང་བས་ཁྱད་པར་དུ་བྱས་པའི་སེམས་དཔའི་ཡེ་ཤེས་སོ། །གཞི་
ལམ་གྱི་བསྡུས་པའི་ཁྱད་པར་ལ་དམིགས་པ་སོགས་དཔའི་རྣམ་འབྱོར་བདུན་་་་་་
མཚན་གཞི། རྣམ་མཁྱེན་གྱི་སྦྱོར་བར་མཚོན། དེ་བ་ཉིད་ཀྱི་མཐོང་ཆོས་ལ་
བདེར་གནས་སོགས་རྣམ་མཁྱེན་གྱི་རྣམ་པ་གང་རུང་ལ་དམིགས་པའི་རྣམ་པ་་་་་
ཅན་གྱི་ཡེ་ཤེས་ཡིན་པས་སོ། །ཞེས་གསུངས་པའི་ཕྱིར། །
ཡང་ཁ་ཅིག བཤད་ཚུལ་དེ་རྣམས་མི་འཐད་པར་ཐལ། མཚན་གཞི་བཤད་
པ་མི་རིགས་པ་གང་ཞིག་མཚོན་ཚུལ་བཤད་པ་དེ་ཡང་མི་འཐད་པའི་ཕྱིར།
དང་བོར་དེར་ཐལ། དཔེར་ན། མིག་དབང་མཚན་གཞི། གཟུགས་སུ་མཚོན།
གཟུགས་རུང་ཡིན་པས་སོ། །ཞེས་བཀོད་པ་ན། མིག་དབང་གང་གི་མཚན་གཞི་
ཡིན་ཞེ་ན། གཟུགས་ཀྱི་མཚན་གཞི་ཡིན་ཟེར་དགོས་ལ་དེ་མ་ཡིན་པའི་ཕྱིར་ཏེ།
གཟུགས་ཀྱི་མཚན་གཞི་མེད་པའི་ཕྱིར་ཏེ། གཟུགས་ཀྱི་མཚོན་བྱ་མེད་པའི་ཕྱིར།
དེས་ན་མཚོན་སྦྱོར་འགོད་ཚེ། མིག་དབང་ཆོས་ཅན། གཟུགས་སུ་མཚོན།
གཟུགས་རུང་ཡིན་པས་སོ། ཞེས་འགོད་དགོས་ཀྱི་མཚོན་སྦྱོར་གྱི་ཆོས་ཅན་ལ་
མཚན་གཞིའི་ཐ་སྙད་མ་སྦྱར་ན་ལེགས་པའི་ཕྱིར་ཏེ། གསེར་ཕྲེང་ལས། ལོ་ཙཱ་བ་
ཆེན་པོ་ཁ་ཅིག་མཚན་གཞི་དང་མཚོན་བྱ་ཁྱད་མེད་ལ་སྐད་དོད་ཀྱང་གཅིག་པས་
དེ་གཉིས་སོ་སོར་བྱས་ནས་བོད་རྣམས་བཤད་ལ་མི་འཐད་གསུངས་པ་ནི་གཞུང་་
ལུགས་ཆེན་པོ་རྣམས་སུ་དེ་ཁོ་ན་བཞིན་བྱུང་བས་མཚོན་བྱ་སྦྱོར་བའི་ཆོས་ཅན་་་་
ལ་མཚན་གཞིའི་ཐ་སྙད་མ་སྦྱར་ན་ལེགས་སོ། །ཞེས་གསུངས་པའི་ཕྱིར་ཟེར། ཁོ་
ན་རེ། སྔར་བཤད་པ་ལྟར་འཐད་དེ། གསེར་ཕྲེང་ལས་ཀྱང་མ་སྦྱར་ན་ལེགས་



: 778 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཞེས་པ་ཙམ་ལས་སྦྱར་མི་རུང་བར་མ་གསུངས་པའི་ཕྱིར་རོ། །གཞན་དུ་ན་རྩ་
ཤེས་ཊཱིཀ་ཆེན་ལས། བོད་ལ་གྲགས་པའི་མཚོན་བྱ་ལ་འདི་དང་རྒྱ་གཞུང་གཞན་
མང་བོ་ལས་མཚན་གཞི་ཞེས་བྱུང་ལ། དེ་གཉིས་ཀྱི་སྐད་དོད་ཀྱང་གཅིག་པས་
མཚན་མཚོན་གྱི་སྦྱོར་བ་གཅིག་ལ་མཚན་གཞི་དང་མཚོན་བྱ་འགལ་བར་སྨྲ་བ་་་་
ཡང་མི་འཐད་ལ། གཞན་དག་སྔ་མ་རྒྱུ་མཚན་དུ་བྱས་ནས་མཚན་མཚོན་གཞི་
གསུམ་དུ་བྱེད་པ་མི་འཐད་ཅེས་སྨྲ་བ་ཡང་མི་རིགས་ཏེ། རྟགས་ཀྱི་བསྒྲུབ་པ་ལ་
བསྒྲུབ་བྱ་སྒྲུབ་བྱེད་བསྒྲུབ་གཞི་གསུམ་ཡོད་པ་ལྟར་མཚན་ཉིད་ཀྱིས་མཚོན་བྱ་་་་
མཚོན་པ་ལ་ཡང་བྱར་རུང་བའི་ཕྱིར་རོ། །དེ་ལྟར་ན་བརྗོད་བྱ་ལ་ཡང་གསུམ་བྱ་
དགོས་པར་འགྱུར་རོ་ཞེ་ན། འདོད་པ་ཡིན་ནོ། །ཞེས་གསུངས་པ་མི་འཐད་པར་
འགྱུར་བའི་ཕྱིར་ཟེར། རྟགས་གཉིས་པ་དེར་ཐལ། རྣམ་བཤད་ལྟར་ན་མཚོན་
ཚུལ་དེ་དག་མཚོན་བྱེད་མཚོན་བྱ་དང་ངོ་བོ་གཅིག་པའི་མཚོན་ཚུལ་ཡིན་ལ། དེ་
མི་རིགས་ཏེ། མཚན་ཉིད་དང་བོ་གསུམ་གྱིས་སྦྱོར་བ་མཚོན་ཚུལ་ནི་ངོ་བོ་ཐ་
དད་པའི་མཚོན་ཚུལ་ཡིན་ཏེ། གསེར་ཕྲེང་ལས། འོ་ན་གང་ཞེ་ན། ཤེས་ཁྱད་
བྱེད་པ་ངོ་བོ་ཉིད་ཀྱི་མཚན་ཉིད་ཅེས་གསུངས་པས་ཤེས་པ་ནས་ངོ་བོ་ཉིད་ཀྱི་་་་་
བར་རང་རང་ལ་ལྟོས་ན་དེ་དག་གི་རང་བཞིན་དང་རང་གི་མཚན་ཉིད་དུ་་་་་་
འགྱུར་མོད་འོན་ཀྱང་འདིར་ནི་བཞི་བོ་འདི་སྦྱོར་བའི་མཚན་ཉིད་དུ་བ ཤད་་་
དགོས་པས། དེ་ལ་ལྟོས་ན་མཚན་ཉིད་ཐ་མ་འདི་རང་བཞིན་ཡིན་ལ་ཁྱད་པར་
ནི་ཕལ་ཆེར་དོན་གཞན་ལྡན་པ་དང་ཤེས་བྱེད་གཉིས་ནི་འབྲས་བུ་རྒྱུ་མཚོན་པ་་་
སྟེ། དེ་ཡང་བྱ་རོག་གི་ཁང་བཟང་མཚོན་པ་ལྟར་དེའི་སྒོ་ནས་ཤེས་པར་བྱས་པ་
ཙམ་མོ། །འབྲས་བུས་རྒྱུ་མཚོན་པ་འདིའི་དོན་ཡིན་པར་ཡང་གངས་ཅན་གྱི་ཤིང་
རྟ་ཆེན་པོ་བཞེད་དེ། རྩ་འགྲེལ་གྱི་དགོངས་པའོ། །ཞེས་དང༌། འོ་ན་བྱེད་སྒྲུབ་
མ་ཡིན་ནམ་ཞེ་ན། ཉེས་པ་མེད་དེ། སྦྱོར་བར་མཚོན་པར་བྱེད་ཀྱང་དོན་ཐ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
-779 .
དད་པའི་སྒོ་ནས་མི་མཚོན་པས་བྱེད་སྒྲུབ་ཏུ་མ་བཞག་ལ། སྔ་མ་གསུམ་ཅི་
རིགས་པར་དེ་ལས་བཟློག་པར་བྱེད་སྒྲུབ་ཏུ་བཞག་གོ །ཞེས་གསུངས་པའི་ཕྱིར་
ཟེར་ན་དཔྱད་དགོས་སོ། །
ཁ་ཅིག འདིར་བསྟན་མཚན་ཉིད་སངས་རྒྱས་ཀྱི་ས་ན་ཡོད་པར་ཐལ།
གསེར་ཕྲེང་གི་བཤད་ཚུལ་འཐད་པའི་ཕྱིར། འདོད་མི་ནུས་ཏེ། རྣམ་བཤད་ལས།
ཐེག་པ་ཆེན་པོའི་ཚོགས་ལམ་ནས་རྒྱུན་མཐའི་བར་ལ་ཡོད་པ་ཡིན་གྱི། ཤེས་
མཚན་སངས་རྒྱས་ཀྱི་ས་ལ་བཞེད་པ་སོགས་ནི། མཚན་ཉིད་འདི་དག་གི་སྐབས་
དོན་མ་རྟོགས་པའི་རྣམ་འགྱུར་དུ་གསལ་ལོ། །ཞེས་དང༌། རྟོགས་དཀའི་སྣང་བ་
ལས་ཀྱང་དེ་བཞིན་དུ་གསུངས་པའི་ཕྱིར་རོ་ཞེས་ཟེར། ཁོ་ན་རེ། རྣམ་བཤད་
དང་རྟོགས་དཀའི་སྣང་བར་དེ་ལྟར་བཤད་ཀྱང་གསེར་ཕྲེང་ལྟར་ན་འདིར་་་་་་
བསྟན་ཤེས་མཚན་སངས་རྒྱས་སར་བཞེད་པས་སྐྱོན་མེད་པའི་ཕྱིར་ཟེར། 1:|: ཡང་
ཁོ་ན་རེ། གསེར་ཕྲེང་ལྟར་ན་ཡང་སངས་རྒྱས་སར་ཤེས་མཚན་མི་བཞེད་པའི་
ཕྱིར་ཏེ། གསེར་ཕྲེང་ལས། ཚོགས་ལམ་ནས་ས་བཅུ་བའི་བར་དུ་བཞག་སྟེ།
སྦྱོར་བ་སྒོམ་རེས་ཀྱི་འདི་སྔོན་དུ་བཏང་ནས་སྒོམ་པས་སོ། །ཞེས་གསུངས་པའི་
ཕྱིར་ཟེར། ཁོ་ན་རེ། འདི་ནི་སྦྱོར་བ་སྒོམ་རེས་ཀྱིས་མཚན་ཉིད་ཤེས་པ་སྔོན་དུ་
འགྲོ་བའི་ས་མཚམས་བསྟན་པར་གསེར་ཕྲེང་ལས་ཤིན་ཏུ་གསལ་བའི་ཕྱིར་ཟེར་་་
ན་བརྟག། ཁ་ཅིག་ན་རེ། ལོ་ཆེན་གྱིས་དེ་བཞིན་གཤེགས་པ་འབྱུང་བ་དང་།
ཞེས་སོགས་ཀྱི་སྐབས་སུ་མཚན་ཉིད་དང་བོ་གསུམ་གྱིས་ཡུལ་དངོས་སུ་བསྟན་་་་་
ནས་མཚན་ཉིད་དང་བོ་གསུམ་ཤུགས་ལ་བསྟན་པར་འདོད་དེ། དེའི་འདོད་
ཚུལ་བཀག་པའི་ཐད་ཀྱི་ཡིག་ཆར། འོ་ན་རྩ་བར། དེ་བཞིན་གཤེགས་པ་འབྱུང་
བ་དང་། །ཞེས་སོགས་ཤོ་ལོ་ཀ་བཞིས་ཤེས་པའི་མཚན་ཉིད་བཅུ་དྲུག་པ་གསུམ་
གྱི་དང་བོ་གཞི་ཤེས་ཀྱི་ཤེས་མཚན་ལམ་ཤེར་ཕྱིན་བཅུ་དྲུག་བཤད་པ་མ་ཡིན་་་་་



.780 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པར་ཐལ། ཤེས་ཁྱད་བྱེད་གསུམ་མཚན་ཉིད་དོན་བརྒྱད་ཀྱིས་ཡུལ་གྱིས་ཡུལ་
ཅན་སྦྱོར་བའི་མཚན་ཉིད་ཤུགས་ལ་འཕངས་བའི་ཕྱིར། འདོད་ན། ཤིན་ཏུ་མི་
འཐད་པར་ཐལ། རྗེ་བཙུན་གྱིས་དེ་ལྟར་བཤད་པ་གང་ཞིག འཕགས་སེང་
གཉིས་ཀྱིས་ཀྱང་དེ་ལྟར་བཤད་པའི་ཕྱིར། ཞེས་སོགས་དང་། སྡོམ་ལས་ཀྱང་།
མི་འཐད་དེ་བཞིན་གཤེགས་འབྱུང་ཞེས་སོགས་ཀྱིས། །ཤེས་མཚན་ཞེ་བརྒྱད་
དངོས་སུ་ཚིག་ཟིན་ལ། །བསྟན་པ་རྩ་འགྲེལ་ཀུན་གྱིས་འགྲུབ་པའི་ཕྱིར། །ཡུལ་
གྱིས་ཡུལ་ཅན་འཕངས་ཙམ་ག་ལ་ཡིན། །ཞེས་གསུངས་པའི་ཕྱིར། ཁྱབ་སྟེ།
དེས་དེ་ལྟར་མི་འདོད་ན་བཀག་པ་འབྲེལ་མེད་དུ་འགྱུར་བའི་ཕྱིར་རོ་ཞེས་ཟེར།
ཡང་ཁ་ཅིག བཤད་ཚུལ་དེ་ནི་ཀུན་མཁྱེན་བླ་མའི་རང་ལུགས་མ་ཡིན་པར་
ཐལ། རྣམ་བཤད་དང་གཏན་ནས་མི་མཐུན་པའི་ཕྱིར་ཏེ། དེ་ཉིད་ལས་ཡུལ་
གྱིས་ཡུལ་ཅན་འཕངས་ནས་བསྟན་ཞེས་པའི་དོན་ནི་མཚན་ཉིད་མཚན་གཞིའི་་་་
སྟེང་དུ་ངེས་བྱེད་ཀྱི་བློ་ནི་མཚོན་པ་ཡིན་ལ། མཚོན་པ་དེ་ཡུལ་ཅན་ཡིན་ཞིང་།
མཚན་ཉིད་དང་བོ་གསུམ་ནི་དེའི་ཡུལ་ཡིན་པས་རྩ་བའི་སྐབས་སུ་ཡུལ་མཚན་་་་
ཉིད་དང་བོ་གསུམ་ཀྱིས་ཡུལ་དངོས་སུ་བསྟན་ནས་ཡུལ་ཅན་མཚོན་པ་དེ་ཤུགས་་
ལ་འཕངས་ཞེས་པ་ཡིན་གྱི་མཚན་ཉིད་དང་བོ་གསུམ་གྱི་ཡུལ་དངོས་སུ་བསྟན་་
ནས་མཚན་ཉིད་དང་བོ་གསུམ་ཤུགས་ལ་འཕངས་ཞེས་པ་གཏན་ནས་མ་ཡིན་་་་་
པའི་ཕྱིར། དེ་འདྲའི་འདོད་ཚུལ་བཤད་པའི་སྐབས་ཀྱི་རྣམ་བཤད་ལས། གོ་མི་
ཆེན་པོའི་བཞེད་པར་མཛད་ན་འདི་ལྟར་བཤད་དེ། ནས། དེ་ལ་དབྱེ་ན་ཁྱད་
མཚན་བཅུ་དྲུག་དང་། བྱེད་མཚན་བཅུ་གཅིག་གོ །མཚན་མཚོན་གཞི་གསུམ་
དང་། མཚན་ཉིད་མཚན་གཞིའི་སྟེང་དུ་ངེས་བྱེད་ཀྱི་བློ་ནི་མཚོན་པ་ཞེས་བྱ་ལ།
དེ་ཡང་སྦྱོར་བ་ལ་མ་ཞུགས་པའི་སྔ་རོལ་གྱི་ཐོས་བསམ་གྱི་ཤེས་རབ་དང་། སྦྱོར་
བའི་རྗེས་ཀྱི་ཤེས་པ་ཅི་རིགས་སུ་ཡོད་ལ། དེས་སྦྱོར་བ་ཉི་ཤུའི་མཚན་གཞིར་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 781.
བྱས་ཏེ། ཁྱད་པར་དང་བྱེད་པའི་མཚན་ཉིད་རྒྱུ་མཚན་དུ་བཀོད་ནས། དེ་ནི་
ཆོས་སྐུའི་རྒྱུ་ཐུན་མོང་མ་ཡིན་པའི་སྦྱོར་བའོ་ཞེས་མཚོན་པ་ཡིན་ནོ། །མཚོན་པ་
དེ་ཡང་གཞི་ཤེས་དང་རྣམ་མཁྱེན་གྱི་ཆ་མ་ཡིན་གྱི། ལམ་ཤེས་རྗེས་མཐུན་པའི་
ཆ་ཡིན་ནོ། །མཚོན་པ་དེ་ཉིད་ཤེས་མཚན་བཅུ་དྲུག་པ་ཕྲག་གསུམ་གྱིས་འཕངས་
ནས་སྟོན་པ་ཡིན་གྱི་དེ་དག་མཚོན་པ་ཡེ་ཤེས་དངོས་མ་ཡིན་ཏེ། མཚོན་པ་ཡེ་
ཤེས་ཀྱིས་ནི་ཁྱད་མཚན་དང་བྱེད་མཚན་ལ་དམིགས་པ་ཡིན་ལ། ཤེས་པ་བཅུ་
དྲུག་ལ་ཕྲག་གསུམ་གྱིས་དེ་ལ་མ་དམིགས་པའི་ཕྱིར་རོ། །དེས་ན་ཡུལ་གྱིས་ཡུལ་
ཅན་འཕངས་ནས་བསྟན་པ་ཡིན་ནོ། །ཞེས་གསུངས་པའི་ཕྱིར་ཟེར་ན་དཔྱད་
གཞི་ཆེ་བས་དཔྱད་པར་འཚལ་ལོ། ། ན་
དྲི་བ། འདིར་དངོས་བསྟན་གྱི་ཐེག་ཆེན་ཐར་བ་ཆ་མཐུན་གྱི་
མཚན་ཉིད་གང་། ་་།
ལན། དད་སོགས་ལྔ་ལ་མཁས་པའི་ཆ་ནས་བཞག་པའི་ཐབས་ཤེས་ཁྱད་
པར་ཅན་གཉིས་ཀྱིས་ཟིན་པའི་རང་བཞིན་གྱི་དབང་རྣོན་གྱི་ཆོས་མངོན་རྟོགས་་་
དེ། འདིར་དངོས་བསྟན་གྱི་ཐེག་ཆེན་ཐར་བ་ཆ་མཐུན་གྱི་མཚན་ཉིད། ཐམས་
ཤེས་ཉི་ཚེ་བའི་རང་བཞིན་གྱི་དབང་འབྲིང་གི་ཆོས་མངོན་རྟོགས་དེ། འདིར་
དངོས་བསྟན་གྱི་ཐེག་ཆེན་ཐར་བ་ཆ་མཐུན་གྱི་མཚན་ཉིད། ། ཐབས་ཤེས་ཉི་ཚེ་
བའི་རང་བཞིན་གྱི་དབང་འབྲིང་གི་ཆོས་མངོན་རྟོགས་དེ། རང་རྒྱལ་གྱི་དེའི་
མཚན་ཉིད་ཡིན་དེ། ཐབས་ཤེས་ཉི་ཚེ་བའི་རང་བཞིན་གྱི་དབང་རྟུལ་གྱི་ཆོས་
མངོན་རྟོགས་དེ། ཉན་ཐོས་ཀྱི་དེའི་མཚན་ཉིད་ཡིན་ཏེ། འདི་གཉིས་ཤུགས་
བསྟན་ཡིན་པའི་ཕྱིར། མངོན་རྟོགས་རྒྱན་ལ་ཆེད་དུ་བརྟེན་ནས་ཡུལ་ལྔ་གང་
རུང་དེ་རྟོགས་པ་དང་དེ་རྟོགས་དགོས་གང་རུང་གི་ཐེག་ཆེན་རིགས་ཅན་དེ།
རྒྱན་གྱི་ཆེད་དུ་བྱ་བའི་གདུལ་བྱའི་མཚན་ཉིད། དབྱེ་ན་དེའི་ཆེད་དུ་བྱ་བ་



• 782 ·༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དབང་བོ་རྣོ་རྟུལ་གཉིས་ཡོད། ས་མཚམས་ལམ་མ་ཞུགས་ནས་འཕགས་ལམ་
བར་དུ་ཡོད།
རྒྱན་གྱི་ཆེད་དུ་བྱ་བའི་གདུལ་བྱ་དབང་བོ་རྣོ་རྟུལ་གཉིས་སོགས་དད་་་་་་་
སོགས་ཡུལ་ལྔ་ལ་མཁས་ཚད་ནི། སངས་རྒྱས་ལ་དད་པ་དེའང་བླུན་དད་དུ་མ་
སོང་བར་སྐུ་གསུང་ཐུགས་ཀྱི་ཡོན་ཏན་ལ་ཤེས་ནས་དད་པ་ཐོབ་པ་ཞིག་དགོས་་་
ཏེ། སྤངས་པ་ཁྱད་པར་གསུམ་ལྡན། རྟོགས་པ་ཁྱད་པར་གསུམ་ལྡན་སོགས་
འབྲས་བུ་ཕུན་སུམ་ཚོགས་པ་འདི་དག་རྒྱུ་མེད་རྐྱེན་མེད་ལས་བྱུང་བ་མ་ཡིན་་་་་
པར་རྒྱུ་བརྩེ་བ་སྙིང་རྗེ་ཆེན་པོ་དང༌། བདག་མེད་རྟོགས་པའི་ཤེས་རབ་སོགས་
བསམ་སྦྱོར་ཕུན་ཚོགས་ལས་འཁྲུངས་པར་འདུག་སྙམ་དུ་བདེན་གཉིས་ཀྱི་རྣམ་་་་
དབྱེ་དཔྱིས་ཕྱིན་པར་ཤེས་པ་དེ། འདིའི་དད་པ་ལ་མཁས་པའི་མཁས་པའི་ཚད་
དང་། གང་ཉམས་སུ་ལེན་པའི་ཚེའང་ཐབས་ཤེས་ཡ་མ་བྲལ་བར་ཕར་ཕྱིན་རེ་
རེའི་ནང་དུ་དྲུག་དྲུག་ཚང་བར་ཉམས་སུ་ལེན་ཤེས་པ་དེ་བརྩོན་འགྲུས་ལ་མཁས་
པའི་ཚད་དང༌། དང་བོ་ཀུན་སློང་གི་སྐབས་སེམས་གསལ་འདེབས་ཁུལ་བྱས་
ཀྱང་། དངོས་གཞི་དང་མཇུག་གི་སྐབས་རྩིས་མང་དུ་བྱེད་པ་ལྟ་བུ་མ་ཡིན་པར།
དང་བོ་གསལ་བཏབ་པ་དེ་དྲན་པས་རྒྱུན་བསྐྱངས་ཏེ་སྦྱོར་དངོས་མཇུག་གསུམ་་་
གང་གི་སྐབས་སུ་དྲན་འདུན་དུ་རེ་བ་ཡོད་དགོས་པའི་གནད་ཡོངས་སུ་ཤེས་པ་་་་
ནི་དྲན་པ་ལ་མཁས་ཚད་དང་། ཐེག་ཆེན་གྱི་ཏིང་ངེ་འཛིན་ནི་བྱིང་རྒོད་དང་
བྲལ་བ་ཙམ་མ་ཡིན་པར་དམན་པའི་ཡིད་བྱེད་དང་མ་འདྲེས་པར་སེམས་རྩེ་་་་་་
གཅིག་པའི་ཐབས་ཁྱད་པར་ཅན་ལ་བྱས་ནས་དེ་སྟོང་ཉིད་རྟོགས་པའི་ཤེས་རབ་
དང་ཡ་མ་བྲལ་བ་ཉམས་སུ་ལེན་ཤེས་པ་འདིའི་ཏིང་ངེ་འཛིན་ལ་མཁས་པའི་་་་་
ཚད་དང་། སྟོང་ཉིད་རྟོགས་པའི་ཤེས་རབ་དེའང་ཐབས་ཁྱད་པར་ཅན་གྱིས་
ཟིན་པའི་སྒོ་ནས་ཉམས་སུ་ལེན་ཤེས་པ་དེ་ཤེས་རབས་ཀྱི་དབང་བོ་ལ་མཁས་་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 783 .
པའི་ཚད་ཡིན་ནོ། །
ཡིག་ཆར། ས་མཚམས་ལམ་མ་ཞུགས་ནས་འཕགས་ལམ་བར་དུ་ཡོད་ལ།
དེ་ཡན་ཆད་ནའང་གདམས་ངག་དང་རྗེས་བསྟན་གང་རུང་རེ་བྱས་ན་ཡོད་ཀྱང་་
གཉིས་ཀའི་དབང་དུ་བྱས་ན་མེད་པར་ཤེས་དགོས་ཏེ། ཞེས་གསུངས་པ་ལ། ལ་
ལས་ས་མཚམས་འདི་མི་འཐད་པར་ཐལ། གདམས་ངག་དང་། རྗེས་བསྟན་གང་
རུང་གི་ཆེད་དུ་བྱ་བའི་གདུལ་བྱ་ལ་འཕགས་པ་ཡོད་ན། བསྟན་བཅོས་ཀྱི་ཆེད་
དུ་བྱ་བའི་གདུལ་བྱ་ལ་འཕགས་པ་ཡོད་དགོས་པའི་ཕྱིར།། གདམས་ངག་ཡིན་ན།
དེ་གཉིས་ཀས་ཁྱབ་པའི་ཕྱིར་ཏེ། དེ་ཡིན་ན་ཡོན་ཏན་མ་ཐོབ་པ་ཐོབ་ཕྱིར་དང་།
ཐོབ་ཟིན་འཕེལ་ཆེད་དུ་འདོམས་པས་ཁྱབ་པའི་ཕྱིར། ཁྱབ་སྟེ། དེ་གཉིས་ཀྱི་
མཚན་ཉིད་རེ་ཡོད་པའི་ཕྱིར་ཏེ། ཡིག་ཆར། ཡང་དེ་ལ་གདམས་པའི་གདམས་
ངག་དང༌། རྗེས་བསྟན་གྱི་གདམས་ངག་གཉིས་ཡོད། རང་གི་ཆེད་དུ་བྱ་བའི་
གདུལ་བྱས་སྔར་ཐོབ་པའི་ཡོན་ཏན་གོང་འཕེལ་དུ་འདོམས་པའི་གདམས་ངག་་་་
དེ། དང་བོའི་མཚན་ཉིད། ཅེས་དང༌། རང་གི་ཆེད་དུ་བྱའི་གདུལ་བྱ་ལ་སྔར་མ་
ཐོབ་པའི་ཡོན་ཏན་ཐོབ་ཕྱིར་དུ་འདོམས་པའི་གདམས་ངག་དེ། གཉིས་པའི་
མཚན་ཉིད་ཡིན་ཏེ། ཞེས་གསུངས་པའི་ཕྱིར་ཟེར། ཡང་ལ་ལས་ཡིག་ཆའི་དེ་ནི།
གདམས་ངག་དང་རྗེས་བསྟན་གང་རུང་རེའི་དོན་དུ་བསྟན་བཅོས་ལ་ཆེད་དུ་་་་་
བརྟེན་པ་ཡོད་པ་ས་བདུན་པ་མན་ཆད་དོན་སྤྱི་བརྒྱུད་པ་དང༌། འབད་རྩོལ་
རགས་པ་ལྟོས་པར་གསུངས་པས་འགྲུབ་ལ། གཉིས་ཀའི་དབང་དུ་བྱས་ན་མེད་
པར་གསུངས་པ་སྔར་ཐོབ་ཟིན་མི་ཉམས་པའི་ཆེད་དུ་ཡིན་ན། མ་ཐོབ་པའི་ཡོན་
ཏན་གོང་མ་ཐོབ་ཕྱིར་ཟུར་དུ་ཉན་མི་དགོས་པའི་དོན་ཡིན་ཞེས་ཟེར། །
ཡང་ལ་ལས། ཡིག་ཆའི་སྒྲུབ་བྱེད་ལ་ལྟོས་ན་བདེན་བཞིའི་བླང་དོར་ལྟ་བུ་
རྟོགས་ཟིན་མི་ཉམས་པ་དང་། མངོན་སུམ་དུ་མ་མཐོང་བ་མཐོང་བའི་ཕྱིར་ཆེད་



.784. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དུ་བརྟེན་པ་མེད་པའི་དོན་དུ་བྱས་ན་འཕགས་པའི་ཁྱད་པར་བརྒྱད་དང་ཡང་་་་
འགྲིག་སྟེ། ཐེ་ཚོམ་ལས་བརྒལ་བས་ཉམས་པའི་ཟིན་བྱེད་མི་དགོས་པའི་ཕྱིར།
སྤྱིར་ཆེད་དུ་བརྟེན་པའི་དོན་བདེན་པ་མངོན་སུམ་དུ་མཐོང་བའི་ཕྱིར་ཆེད་དུ་་་་
བརྟེན་པ་ལ་བྱེད་པ། མདོ་རྒྱན་ལས། དོན་ཤེས་པ་ཡིས་ཆོས་རྣམས་ཀུན། །
སོགས་ཀྱིས་བདེན་པ་མངོན་སུམ་དུ་མཐོང་བའི་ཚེ་ལུང་གི་ཆོས་ཆུའི་ཕ་རོལ་ཏུ་་་་
སོན་པའི་གཟིངས་དང་འདྲ་བའི་ཕྱིར་ཆེད་དུ་མི་བརྟེན་པར་གསུངས་པ་དང་།
ཡང་རྒྱུན་ལས་རྟོག་པ་དང་གཏན་ཚིགས་སོགས་རྟོག་གེར་ཆེད་དུ་བརྟེན་པ་དང།
སྔར་དམ་བཅའ་བྱས་པ་ལས་གྲོགས་སོགས་ཀྱི་དབང་གིས་གཞན་དུ་འགྱུར་བའི་
ཕྱིར་མ་ངེས་པ་དང་། ཆོས་ཀུན་བློ་ཡུལ་དུ་བྱེད་པས་མ་ཁྱབ་པ་དང༌། ཀུན་རྫོབ་
ཙམ་ལས་དོན་དམ་མངོན་སུམ་མ་མཐོང་བ་དང༌། སྤོབས་པ་ཡོངས་སུ་གཏུགས་
པའི་སྐྱོ་བ་ཅན་ཏེ། འདི་ལྔ་བྱིས་པ་ལ་ནི་བརྟེན་པར་འདོད། །ཅེས་སོ་སྐྱེ་ཁོ་ནར་
སྦྱར་བའི་ཕྱིར་རོ། །ཞེས་ཟེར་བ་སོགས་ལ་བརྟག་གོ །ཡང་ཁ་ཅིག རྒྱན་ཀྱི་ཆེད་
དུ་བྱ་བའི་གདུལ་བྱ་ལ་སྟོང་ཉིད་རྟོགས་པས་ཁྱབ་པར་ཐལ། དེ་ལ་དད་སོགས་
ཡུལ་ལྔ་ལ་མཁས་པས་ཁྱབ་པའི་ཕྱིར། ཁྱབ་སྟེ། འདིར་བསྟན་ཏིང་ངེ་འཛིན་
དང༌། ཤེས་རབ་ལ་མཁས་ན། ལྟ་བའི་དཔྱད་པ་རྫོགས་པས་ཁྱབ་པའི་ཕྱིར་ཏེ།
སྡོམ་ལས། ཏིང་ངེ་འཛིན་ཤེས་རབ་མཁས་ཕྱིར་ལྟ་བ་ཡི། །དཔྱད་པ་རྫོགས་ཕྱིར་
རོ། །ཞེས་གསུངས་པའི་ཕྱིར། འདོད་མི་ནུས་ཏེ། རྣམ་བཤད་ལས། རྟུལ་བོ་ལ་
ནི་ངེས་པ་མེད་དོ། །ཞེས་གསུངས་པའི་ཕྱིར། ཡང་དེ་ལ་ལམ་མ་ཞུགས་ཀྱིས་ཁྱབ་
པར་ཐལ། བརྩོན་འགྲུས་མཁས་པས་འཇུག་སེམས་བསྐྱེད་ཕྱིར་དང༌། །ཞེས་
དང་། འདིར་བསྟན་བསམ་པ་ཕུན་སུམ་ཚོགས་པ་སེམས་བསྐྱེད་ཡིན་པའི་ཕྱིར་
ཏེ། རྟོགས་དཀའི་སྣང་བར། བསམ་པ་ཕུན་ཚོགས་སེམས་བསྐྱེད་དང༌། ཞེས་
གསུངས་པའི་ཕྱིར་ཟེར་ན་དཔྱད་གཞི་ཆེའོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། །
， 785 •
དྲི་བ། སྐབས་བཞི་བའི་དངོས་བསྟན་གཙོ་བོའི་ངེས་འབྱེད་ཆ་
མཐུན་གྱི་མཚན་ཉིད་གང༌། །
ལན། གཙོ་བོར་ཐབས་ཀྱི་ཆ་ནས་ཁྱད་པར་དུ་བྱས་པའི་སེམས་དཔའི་
དོན་མངོན་རྟོགས་དེ། དེའི་མཚན་ཉིད། དབྱེ་ན་བཅུ་གཉིས་ཡོད་དེ། དྲོད་
སོགས་བཞི་རེ་རེ་ལ་གསུམ་གསུམ་ཡོད་པས་སོ། །སྐབས་བཞི་བའི་ཡིག་ཆ་དང་
དོན་བདུན་ཅུ་གཉིས་ཀར་མཚན་ཉིད་དེ་ཐེག་ཆེན་གྱི་ངེས་འབྱེད་ཆ་མཐུན་གྱི་་་་་
མཚན་ཉིད་དུ་གསུངས་ཀྱང་། རྣམ་བཤད་ལས་འདིར་བསྟན་སྦྱར་བ་སོགས་ལ་
དཔག་ན་ཡིག་ཆའི་ཚིག་ཟིན་ལྟར་མི་རུང་སྙམ་མོ། །རྩ་བར། དྲོ་བ་རྣམས་ཀྱི་
དམིགས་པ་འདིར། །ཞེས་ཉེ་ཚིག་སྨོས་པ་ནི་སྐབས་བཞི་བ་འདིར་ཞེས་བཤད་
དགོས་པས། དེའི་རྒྱུ་མཚན་སྔར་སྐབས་དང་བོ་དེར། དམིགས་པ་མི་རྟག་ལ་
སོགས་པ། །ཞེས་སོགས་ཀྱི་སྐབས་སུ་སྦྱོར་ལམ་ཤེས་རབ་ཀྱི་ཆ་རྣམས་ཆོས་ཉིད་
ཀྱི་སྟེང་ནས་གཙོར་འདོན་བྱས་ནས་བཤད་ཟིན་པས་སླར་ཡང་ཟློས་ནས་བཤད་་་
མི་དགོས་ལ། སྦྱོར་ལམ་ཀུན་རྫོབ་པའི་ཆ་རྣམས་སྐབས་བཞི་བ་འདིར་གཙོར་
འདོན་བྱས་ནས་འཆད་བྱས་པའི་དོན་ནོ། །དེའང་བྱམས་སོགས་བསྒོམ་པ་ལ་
དང་བོ་ཆགས་སྡང་གི་རིས་སུ་མ་ཆད་པའི་མཉམ་པ་སྒྲུབ་དགོས་པས་མཉམ་པའི་
སེམས་དང་། བདེ་བ་སྒྲུབ་པའི་བྱམས་པ་དང༌། སྡུག་བསྔལ་སེལ་བའི་ཕན་པ་
དང་། ཁོང་ཁྲོ་བ་མེད་པ་དང་། རྣམ་པར་མི་འཚེ་བའི་སེམས་ཀྱི་རྣམ་པ་ལྔ་དང༌།
འདིར་ལྔ་ཚན་གཉིས་སུ་བྱས་པ་ནི་ཕྱི་མ་གཉིས་རེ་སྡོམ་དགོས་པའི་རྒྱུ་མཚན་་་་་་
གྱིས་ཡིན་ལ། རང་ལས་ན་ཚོད་རྒན་པ་རྣམས་ལ་ཕ་མའི་སེམས་དང༌། ན་ཚོད་
མཉམ་པ་རྣམས་ལ་སྤུན་དང་སྲིང་མོའི་སེམས་དང་། རང་ལས་ཆུང་བ་རྣམས་ལ་
བུ་དང་བུ་མོའི་སེམས་དང༌། ཕན་པའི་བཤེས་དང་། ཡིད་བརྟན་པའི་གྲོགས་
དང༌། རང་གི་རིས་སུ་གཏོགས་པའི་སྤུན་སོགས་ཀྱི་བདུན་བརྒྱུད་ཚུན་ཆད་



，786 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཉེན་དང་། རིགས་སུ་མི་གཏོགས་ཀྱང་ཞང་བོ་སོགས་ཀྱི་བདུན་བརྒྱུད་ཚུན་
ཆད་ནི་སྣག་གི་གཉེན་མཚམས་དང་ལྔ་སྟེ་བཅུ་བོ་དེ་དྲོད་ཀྱི་དམིགས་པ་ཡིན་ནོ། །
རང་ཉིད་སྡིག་སྤོང་དགེ་སྒྲུབ་ལ་གནས་ཏེ་གཞན་དེ་ལ་འགོད་པ་དང་། དེ་
ལའང་རྗེས་སུ་ཡི་རང་བྱས་ནས་བསྔགས་པ་བརྗོད་པའི་སྒོ་ནས་སྤྲོ་བ་བསྐྱེད་དེ་་་
གོང་འཕེལ་དུ་བྱེད་པ་ནི་རྩེ་མོའི་དམིགས་པ་དང་། ལ རང་གིས་བདེན་བཞིའི་
འཇུག་ལྡོག་ཤེས་པར་བྱས་ཏེ་གཞན་དེ་ལ་འགོད་པ་དང་། བཀོད་པ་དེ་ཙམ་
གྱིས་མི་ཚིམ་པར། ཁྱོད་ཀྱིས་དེ་བྱས་པ་ལེགས་ད་དུང་ཡང་སྒྲུབ་ཅིག་ཅེས་བསྐྱེད་
དེ་གོང་འཕེལ་དུ་བྱེད་པ་ནི་བཟོད་པའི་དམིགས་པ་དང་། རང་གཞན་གྱི་རྟེན་
ཅན་སྨིན་པ་དང་། གྲོལ་བར་བྱེད་པ་ནི་ཆོས་མཆོག་གི་དམིགས་པ་ཡིན་ནོ། །
འདིར་བསྟན་སྦྱོར་ལམ་བཅུ་གཉིས་པོ་ཐམས་ཅད་ཀྱི་སེམས་ཅན་ཐམས་ཅད་ལ་་་
དམིགས་པར་འདྲ་ཡང་། ། རྣམ་པ་སེམས་བཅུ་དགུའི་སྒོ་ནས་བཅུ་གཉིས་སུ་ཕྱེ་
བར་ཉི་སྣང་རྒྱན་སྣང་ལེ་བརྒྱད་མ་སྟེ། འགྲེལ་ཆེན་གསུམ་ལས་གསལ་བར་
བཤད་ཅིང་། དེ་ཡང་སེམས་དང་བོ་གཉིས་དང་དེ་ནས་གསུམ་དང་ལྔ་དང་
གསུམ་དང་གསུམ་དང་གསུམ་སྟེ། དེ་རྣམས་རིམ་བཞིན་དྲོད་ཆུང་ངུ་སོགས་
བཅུ་གཉིས་དང་སྦྱོར་ཚུལ་གསེར་ཕྲེང་ལས། དེ་ཡང་སེམས་དང་བོ་གཉིས་ནི་
དྲོད་ཆུང་ངུའི་རྣམ་པ་སྟེ་ཚེ་འདི་ལ་གཞན་ལ་ཕན་པ་སྒྲུབ་པ་འདོད་པས་སོ། །
ཞེས་པ་ནས། བར་བ་གཉིས་ལ་མཚོན་པའོ། །ཞེས་དང་། གཉིས་པ་རྩེ་མོར་གྱུར་
བ་ལ་གསུམ་ལས། བདག་ཉིད་སྡུག་བསྔལ་གྱི་རྒྱུ་མི་དགེ་བ་བཅུའི་སྡིག་པ་ལས་
ལྡོག་པ་ལ་གནས་ནས་གདུལ་བྱ་གཞན་དེ་དག་ལ་ནི་འགོད་པ་ད་ང། ཞེས་པ་
ནས། མཉམ་པར་བཞག་པར་བྱ་ཞེས་སོགས་ཀྱི་བར་རོ། །ཞེས་དང་། གསུམ་པ་
བཟོད་པའི་གསུམ་ནི།། རྩེ་མོའི་སྐབས་སུ་རང་གཞན་ལ་བརྟེན་པའི་དམིགས་
རྣམ་གྱི་དབྱེ་བས་རང་ཉིད་གནས་པ་དེ་ལ་གཞན་འགོད་སོགས་གསུམ་ཡོད་པ་དེ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 787 .
བཞིན་དུ་བཤད་དོ། །ཞེས་པ་ནས། དེ་གཉིས་ནི་འོག་གི་སོགས་སྒྲས་བསྡུས་པའོ།།
བཞི་བ་ཆོས་མཆོག་གི་གསུམ་ནི། རང་གཞན་ལ་བརྟེན་པའི་དམིགས་རྣམ་གྱིས་
འགོད་སོགས་གསུམ་ཡོད་པ་སྔར་གྱི་དེ་བཞིན་དུ་བྱའོ། །ཞེས་པ་ནས། སོགས་ཀྱི་
སྒྲས་འདི་གཉིས་ཀྱང་བསྡུས་ཏེ་དེ་དག་གིས་ནི་ཆོས་མཆོག་ཤེས་པར་བྱའོ། །ཞེས་
དང༌། གསུམ་པ་ལ་གཉིས། སོ་སོར་བཤད་པ་དང༌། དོན་བསྡུ་བའོ། །ཞེས་པ་
ནས། གཉིས་པ་ནི་བསམ་སྦྱོར་ཕུན་ཚོགས་བཅུ་དགུས་སེམས་ཅན་ལ་དམིགས་
པ་དེ་ལྟར་ན་འདིར་བསྟན་པའི་དེས་ཆ་ནི་གཙོ་བོར་རྗེས་ཐོབ་ཀྱི་ངོ་བོ་གྱུར་པ་་་་་
ཡིན་ནོ། །ཞེས་སོགས་ཀྱི་སྐབས་སུ་རྒྱས་པར་གསལ་བར་གསུངས་ཡོད་པས་དེར་
བལྟ་བར་བྱའོ། །
དྲི་བ། འགྲེལ་བ་དོན་གསལ་ལས། རྣམ་པ་དང་ལམ་དང་གཞི་
ཐམས་ཅད་རྣམ་པར་བསྒོམ་པའི་དབྱེ་བས་གོ་རིམ་བཞིན་དུ་རྣམ་པ་་་༌་་
ཐམས་ཅད་མཁྱེན་པ་ཉིད་ལ་སོགས་མངོན་པར་རྟོགས་པར་རྣམ་པ་་་་་་
གསུམ་ལ་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་་་་་་་་
རྟོགས་པ་སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་བ་དང་་་
བསྒོམ་པའི་ལམ་རྟོགས་པ་ཡིན་ལ་རྣམ་པ་ཀུན་མངོན་པར་རྫོགས་པར་་་
རྟོགས་པ་ལ་སོགས་གསུམ་ལ་ནི་བསྒོམ་པ་གོང་ནས་གོང་གི་གནས་་་་་་་
སྐབས་ཀྱི་ཁྱད་པར་གྱིས་རྣམ་པ་ཐམས་ཅད་དུ་ཁྱད་པར་གྱི་ལམ་གྱིས་་་་
བསྡུས་པའི་ཡེ་ཤེས་ཟག་པ་མེད་པ་ཆུང་དུ་དང་འབྲིང་དང་ཆེན་པོ་རིམ་
གྱིས་སྐྱེ་བ་ཡིན་པས་ཅིག་ཆར་སྐྱེ་བ་དགག་པར་བྱ་བའི་ཕྱིར་ངེས་པར་
འབྱེད་པའི་ཆ་ལ་སོགས་པའི་ཐ་སྙད་དུ་གསུངས་པ་ཡིན་པར་ཤེས་པར་་
བྱའོ། །ཞེས་པའི་ཟློས་སྤོང་གི་གཞུང་འདིའི་དོན་ཇི་ལྟར་འགྲེལ། །
ལན། སྤྱིར་འཕགས་ཡུལ་གྱི་འགྲེལ་མཛད་རྣམས་ཀྱིས་བསྟན་བཅོས་



788 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མངོན་པར་རྟོགས་པའི་རྒྱན་གྱིས་ལམ་བསྟན་ཚུལ་ལ་འདོད་ཚུལ་མི་འདྲ་བ་་་
གཉིས་ཡོད་དེ། སྡུད་འགྲེལ་དུ་སློབ་དཔོན་སྔ་མའི་འདོད་པ་དང་མཐུན་པར་
ལམ་རྐྱང་བ་རང་ལུགས་སུ་མཛད་ལ། ལམ་རྐྱང་བ་ཟེར་བ་དེ་གང་ཞེ་ན། མངོན་
རྟོགས་རྒྱན་གྱི་སྐབས་སུ་གང་ཟག་གཅིག་འཚང་རྒྱ་བའི་ལམ་གྱི་རིམ་པ་ཆ་ཚང་་་་
གཅིག་ལས་མ་བསྟན་པས་སྐབས་དེ་དང་དེར་སྦྱོར་མཐོང་སོགས་ཀྱི་མིང་གིས་་་་་
བསྟན་ཚད་སྦྱོར་ལམ་སོགས་ལམ་དེ་དང་དེ་ཡིན་མི་དགོས་པར་འདོད་ལ། སློབ་
དཔོན་གྱིས་འགྲེལ་ཆུང་འདིར་ལམ་ཁུག་པ་རང་ལུགས་སུ་མཛད་ལ། ཐག་པ་
ལྡོག་པ་ལ་ཁུག་སོ་མང་བོ་ཡོད་པ་ལྟར། མངོན་རྟོགས་རྒྱན་གྱི་སྐབས་རེ་རེའི་
སྐབས་སུ་ཡང་ལས་དང་བོ་བའི་ས་ནས་འབྲས་བུ་རྣམ་མཁྱེན་གྱི་བར་གྱི་ལམ་གྱི་་་
རིམ་པ་ཆ་ཚང་ཡང་ནས་ཡང་དུ་བསྟན་པ་དང༌། མདོར་ན་སྐབས་དང་བོ་དྲུག་
ཏུ་སྦྱོར་མཐོང་སྒོམ་གསུམ་ལན་དྲུག་དྲུག་བསྟན་པར་འདོད་པ་ལ་སོགས་པ་ཡིན་་
ནོ། །དེ་ལྟར་ཡིན་ཏེ། འགྲེལ་བའི་ཟིན་བྲིས་ལས། སྐབས་དང་བོར་རྣམ་མཁྱེན་
ནས། བརྒྱད་པར་འབྲས་བུ་ཆོས་སྐུའི་བར་བཤད་པའི་གོ་རིམ་འདི་ལྟར་དུ་རྒྱུད་
ལ་སྐྱེ་བའི་ཚེ་དང་བོར་སྐབས་དང་བོའི་རྣམ་མཁྱེན། དེ་ནས་གཉིས་པས་ལམ་
ཤེས། དེ་ནས་གསུམ་པས་གཞི་ཤེས་སོགས་ཆོས་སྐུའི་བར་རིམ་གྱིས་ཐོབ་པར་
འགྱུར་བ་ནི། ལམ་རྐྱང་བར་འདོད་པའི་ལུགས་དང༌། དང་བོ་གསུམ་གྱི་རྣམ་
མཁྱེན་སོགས་གསུམ་དངོས་གནས་པ་ཡིན་ཞིང༌། འབྲས་བུ་སྔོན་དང་རྒྱུ་ཕྱིས་སུ་
བཤད་པས་རྒྱུད་ལ་སྐྱེ་བའི་ཚེ་གོ་རིམ་བཟློག་དགོས་པ་དང་། སྐབས་ཕྱི་མ་
གསུམ་དུ་རྒྱུ་སྔོན་དང༌། འབྲས་བུ་ཕྱིས་བསྟན་པ་ནི་ལམ་ཁུག་པར་འདོད་པའི་
ལུགས་ཡིན་ཏེ། དང་བོ་གསུམ་དང་ཕྱི་མ་གསུམ་གྱི་བཤད་ཚུལ་འདི་གཟུགས་སུ་
གྲུབ་ན་ཁུག་པ་བྱས་ཡོད་པ་འདྲ་བ་ཞིག་ཡིན་གསུང༌། མཐར་གྱིས་སྦྱོར་བའི་
སྐབས་སུ་སྦྱོར་མཐོང་སྒོམ་གསུམ་གྱི་ཐ་སྙད་མ་གསུངས་ཀྱང་། ། དྲན་པ་ཉེར་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
789 •
བཞག་སོགས་གསུངས་པས་དེ་དང་དེའི་སྐབས་ཀྱི་དེ་ཡོད་པར་འགྱུར། སྐབས་
དང་བོ་དྲུག་རེ་རེའི་ནང་དུ་སྦྱོར་མཐོང་སྒོམ་གསུམ་ཡང་ཡང་བསྟན་ཏོ། །འདི་
ལ་གོལ་སར་ལྟུང་བའི་ཉེན་ཆེ་བས། དེའི་ཟློས་སྐྱོན་མེད་ཚུལ་ནི་སྐབས་དང་བོ་
གསུམ་དུ་ཤེས་བྱ་མཁྱེན་གསུམ་གྱི་རང་བཞིན་གཏན་ལ་ཕབ་པ་དེ། ཐོས་བསམ་
གྱིས་ཤེས་ནས་སྒོམ་བྱུང་གིས་ངེས་པ་དང༌། དེ་གོམས་པ་ལས་མངོན་སུམ་དུ་
མཐོང་བ་དང༌། མཐོང་ཟིན་གོམས་པར་བྱེད་པ་གསུམ་དགོས་པ་དང་། གཏན་
ལ་དབབ་བྱའི་གཞི་གསུམ་སོ་སོ་ཡིན་པས་ཟློས་སྐྱོན་མེད་པ་སྤོང་སླ། སྐབས་ཕྱི་
མ་གསུམ་ནི་སྤྱིར་སངས་རྒྱས་པ་ལ་ལམ་སྒོམ་ཚུལ་མི་འདྲ་བ་དུ་མ་ཞིག་དགོས་་་་་
པས། སྐབས་ཕྱི་མ་གསུམ་གྱིས་ཀྱང་བསྡུས་ནས་བསྒོམ་པ་དང་། ཏིང་ངེ་འཛིན་
གྱི་རྩལ་སྦྱངས་པའི་ཆེད་དུ་གོ་རིམ་དཀྲུགས་ཏེ་ཐོད་རྒལ་ལམ་སྤེལ་ནས་བསྒོམ་པ་
དང༌། གོ་རིམ་མཐར་ཆགས་སུ་སྒོམ་པ་སོགས་སྒོམ་ཚུལ་དུ་མ་གསུངས་པས།
སྒོམ་ཚུལ་དེ་དག་ཀྱང་སྔ་མ་དོར་ནས་ཕྱི་མ་སྒོམ་པ་ལྟ་བུ་མ་ཡིན་པར་རང་རང་་་་
སྒོམ་པ་ནས་རྒྱུན་མཐའི་སྔ་ལོགས་བར་དུ་སྒོམ་དགོས་པ་ཤེས་པའི་ཆེད་དུ་རེ་་་་་་
རེའི་ནང་དུའང་སྦྱོར་མཐོང་སྒོམ་གསུམ་ཀ་བསྟན་པ་ཡིན་པས་ཟློས་སྐྱོན་མེད་་་་་་
གསུང་། ཞེས་གསུངས་པའི་ཕྱིར་རོ། །
སྐབས་འདིར་དྲངས་པའི་འགྲེལ་ཆུང་གི་ལུང་དེ་ཡང་ལམ་རྐྱང་ཁུག་གང་གི་
དབང་དུ་བྱས་པ་མཁས་པའི་བཤད་ཚུལ་མཐའ་ཡས་པ་ཡོད་ཀྱང༌། རྒྱལ་ཚབ་
རྗེའི་རྣམ་བཤད་སྙིང་བོ་རྒྱུན་ལྟར་ལམ་ཁུག་པའི་ལུགས་སུ་བཀྲལ་ཚུལ་འདི་ལྟར་་
ཡོད་དེ། རྣམ་བཤད་སྙིང་བོ་རྒྱུན་ལས། དེ་ཡང་བླ་མ་གསེར་གླིང་བས་གོང་མའི་
འཇིག་རྟེན་པའི་ངེས་འབྱེད་ཆ་མཐུན་སྔོན་དུ་འགྲོ་བ་དང་། འོག་མའི་ངེས་ཆ་
སོགས་ཀྱི་ཐ་སྙད་གོང་འོག་གཉིས་ཀ་ལ་ཕན་ཚུན་སྦྱར་བར་བྱ་བར་གསུངས་པ་་་
དང་། ཟག་པ་མེད་པ་འདོད་ཆགས་ལ་སོགས་པས་སྟོང་བར་གསུངས་པ་ལྟར་



.790 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཤེས་པར་བྱའོ། །ཞེས་གསུངས་པ་ལྟར། གཞུང་སྔ་མའི་འཇིག་རྟེན་པའི་ངེས་
པར་འབྱེད་པའི་ཆ་དང་ཞེས་པ་དང་། གཞུང་ཕྱི་མའི་ངེས་ཆ་ལ་སོགས་པའི།
ཞེས་པ་གཉིས་ཕན་ཚུལ་སྦྱར་ཚུན་ནི། རྣམ་པ་དང་གཞི་ཐམས་ཅད་རྣམ་པར་
བསྒོམ་པའི་དབྱེ་བས་གོ་རིམ་བཞིན་རྣམ་པ་ཐམས་ཅད་མཁྱེན་པ་ཉིད་ལ་སོགས་་
པ་མངོན་པར་རྟོགས་རྣམ་པ་གསུམ་ལ་འཇིག་རྟེན་པའི་ངེས་པར་འབྱེད་པའི་ཆ་་
དང་མཐུན་པ་རྟོགས་པ་སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་བ་་་
དང་སྒོམ་པའི་ལམ་རྟོགས་པ་ངེས་པར་འབྱེད་པའི་ཆ་ལ་སོགས་པའི་ཐ་སྙད་དུ་་་་
གསུངས་པ་ཡིན་པར་ཤེས་པར་བྱའོ། །ཞེས་གཞུང་འོག་མ་གོང་མ་ལ་སྦྱར་ཚུལ་
དང༌། རྣམ་པ་ཀུན་མངོན་པར་རྫོགས་པར་རྟོགས་པ་ལ་སོགས་གསུམ་ལ་ནི།
འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་རྟོགས་པ་སྔོན་དུ་འགྲོ་་་་
བས་སྒོམ་པ་གོང་ནས་གོང་གི་གནས་སྐབས་ཀྱི་ཁྱད་པར་གྱི་ལམ་གྱིས་བསྡུས་པས་
ཡེ་ཤེས་ཟག་པ་མེད་པ་ཆུང་ངུ་དང་འབྲིང་དང་ཆེན་པོ་རིམ་གྱིས་སྐྱེ་བས་ཅིག་་་་་
ཆར་སྐྱེ་བ་དགག་པར་བྱ་བའི་ཕྱིར་ངེས་པར་འབྱེད་པའི་ཆ་ལ་སོགས་པའི་ཐ་་་་་་
སྙད་དུ་གསུངས་པ་ཡིན་པར་ཤེས་པར་བྱའོ། །ཞེས་གཞུང་གོང་མ་འོག་མ་དང་
སྦྱར་ཚུལ་ལོ། །
དོན་ནི་འདི་ཡིན་ཏེ། སྐབས་དང་བོ་ནས་དྲུག་པའི་བར་གྱི་ངེས་འབྱེད་ཆ་
མཐུན་ལ་སོགས་པའི་ཐ་སྙད་ཀྱིས་གསུངས་པའི་ལམ་དེ་དག་འཇིག་རྟེན་པའི་་་་་
ངེས་འབྱེད་ཆ་མཐུན་སྦྱོར་ལམ་དང་། མཐོང་ལམ་དང༌། གོང་ནས་གོང་དུ་
བསྒོམས་པའི་སྒོམ་ལམ་གསུམ་མཚན་ཉིད་པར་འཇོག་པ་ལ་ཁྱད་པར་མེད་པར་་་
གསུངས་པ་དང༌། ཟག་པ་མེད་པ་ཆུང་ངུ་དང་འབྲིང་དང་ཆེན་པོ་དང༌། ཞེས་
པར་འཁྲུལ་ཏེ། སྐབས་ལྷག་མ་གསུམ་གྱི་སྐབས་ནས་བསྟན་པའི་སྦྱོར་མཐོང་
སྒོམ་གསུམ་གྱི་མིང་གིས་བསྟན་པའི་ལམ་རྣམས་རིམ་བཞིན་ས་བརྒྱད་པ་དང་།



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 791 .
དགུ་བ་དང་། བཅུ་བ་འཇོག་དགོས་སམ་སྙམ་པ་ནི་འཁྲུལ་བ་སྟེ། སྦྱོར་མཐོང་
སྒོམ་གསུམ་ལ་ཉོན་མོངས་པའི་ཟག་པ་མེད་པའི་དོན་དུ་སྣང་གི ས་བརྒྱད་པའི་
ཟག་མེད་ལ་སྦྱར་དགོས་པའི་དོན་མེད་དོ། །དེ་ཡང་རྣམ་མཁྱེན་ཚོགས་སྦྱོར་གྱི་
སྐབས་ཁོ་ན་དང༌། ལམ་ཤེས་ས་དང་བོ་ནས་བདུན་པའི་བར་དང་། གཞི་ཤེས་
ས་བརྒྱད་པ་ཡན་ཆད་དུ་སྟེ་སྐབས་དེ་ཙམ་ཁོ་ནར་ཅིག་ཆར་བསྒོམ་པར་འདོད་་་་
པའི་ལོག་རྟོག་དང༌། སྐབས་ལྷག་མ་གསུམ་གྱིས་སྦྱོར་མཐོང་གི་མིང་གིས་བསྟན་
པའི་ལམ་རྣམས་རིམ་བཞིན་ས་བརྒྱད་པ་དང་། དགུ་བ་བཅུ་བའི་སྟོད་དང་།
བཅུ་བའི་སྨད་ལ་ཅིག་ཆར་སྐྱེ་བར་འདོད་པའི་ལོག་རྟོག་རྣམས་དགག་ཏེ།
སྐབས་དང་བོ་དྲུག་གི་སྐབས་ནས་བསྟན་པའི་ངེས་ཆ་ལ་སོགས་པའི་ཐ་སྙད་ཀྱིས་
གསུངས་པའི་ལམ་རྣམས་སྦྱོར་མཐོང་སྒོམ་གསུམ་མཚན་ཉིད་པ་ཡིན་པས།
སྐབས་དེ་དང་དེར་ལམ་དེ་དག་གོམས་པ་རྒྱུན་ལྡན་དུ་རིམ་གྱིས་སྒོམ་དགོས་པར་
གསུངས་པ་ཡིན་པ་ནི། བླ་མ་གསེར་གླིང་བས་གསུངས་པ་ལྟར། གཞུང་སྔ་ཕྱི་
ཕན་ཚུན་སྦྱར་ཏེ་དཔྱད་ན། དྲངས་མ་ཐག་པའི་འགྲེལ་ཆུང་གི་གཞུང་འདིའི་
སྐབས་སུ་ལམ་ཁུག་པ་སློབ་དཔོན་སེང་གེ་བཟང་བོའི་ལུགས་ཡིན་པ་གསལ་བར་་
གོ་བར་འགྱུར་རོ། །དེ་ལྟར་ཡིན་པ་ནི་རྣམ་བཤད་སྙིང་བོའི་རྒྱན་ལས། རྣམ་པ་
ཀུན་མངོན་པར་རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་རྣམ་་་་་
གསུམ་གྱི་སྐབས་ལ་ནི། ངེས་པར་འབྱེད་པའི་ཆ་ལ་སོགས་པའི་དངོས་མིང་གི་ཐ་
སྙད་དུ་གསུངས་པ་དགོས་པ་དང་བཅས་པ་ཤེས་པར་བྱའོ། །ཞེས་གསུངས་སོ། །
རྗེའི་ལེགས་བཤད་གསེར་ཕྲེང་ལྟར་ན། སྐབས་འདིའི་བཤད་པ་མཐའ་
ཀླས་པ་དང༌། གཞུང་གི་ཚིག་ཤིག་ཏུ་གོ་དཀའ་བ་དང༌། སྐབས་འདིའི་འགྲེལ་
བའི་ཚིག་འགྲེལ་སྐབས་སུ། རྣམ་པ་ཀུན་གྱི་ལམ་རྣམས་ལམ་གསུམ་བཏགས་པ་
བ་དང་ཟག་མེད་ཡེ་ཤེས་གསུམ་ས་བརྒྱད་པ་ཡན་ཆད་ལ་སྦྱར་བ་སོགས་ལམ་་



.792. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྐྱང་བའི་རང་ལུགས་མཛད་པ་ལྟ་བུར་མངོན་ལ། འོན་ཀྱང་ཡིག་ཆར་གསེར་
ཕྲེང་གི་ལུང་ཞེས་སྤྱི་དང་སོ་སོའི་ཟློས་པ་སྤངས་པས་ཆོག་པའི་ཕྱིར་ཕྱོགས་འདི་་་
ལ་ནི་འཕགས་པའི་རྗེས་སུ་འབྲངས་ན་འཐད་དོ། །ཞེས་པ་འདི་དྲངས་ནས་ལམ་
ཁུག་པ་རང་ལུགས་སུ་བཞེད་ཚུལ་ལ་དཔག་ན། རྗེའི་གསེར་ཕྲེང་ལས་ཀྱང་ལམ་
ཁུག་པ་རང་ལུགས་སུ་བཞེད་དམ་སྙམ་མོ། །འོན་ཀྱང་། གསེར་ཕྲེང་ལས། དེ་
ལྟར་ན་པཎྜི་ཏས་བཀོད་པའི་སུན་འབྱིན་ནི་མཐའ་གཅིག་ཏུ་མི་འཇུག་པར་སྣང་།
ཞིང་། ལམ་བདེན་པའི་སྐྱེ་མེད་དང༌། གཞི་གང་ཟག་བདག་ཏུ་སྐྱེ་བ་མེད་པའི་
དབང་དུ་བྱས་ཤིང་། གཞན་གསུམ་དུ་མཁྱེན་གསུམ་གྱི་རྣམ་པ་ཉམས་སུ་ལེན་
བྱེད་ཀྱི་དབང་དུ་བྱས་ནས་དེ་ལ་ནང་གསེས་ཀྱི་ལམ་མི་འདྲ་བའི་ཁྱད་པར་རྣམ་་་
པ་རྣམས་བསྡུས་ནས་བསྒོམ་པ་དང་། དབང་ཐོབ་ནས་ཏིང་ངེ་འཛིན་གྱི་རྩལ་
སྦྱངས་པའི་ཕྱིར་གོ་རིམ་དཀྲུགས་ཏེ་ཐོལ་རྒལ་དུ་བསྒོམ་པ་དང་། བརྟན་པ་ཐོབ་
ཕྱིར་དུ་གོ་རིམ་མཐར་ཆགས་སུ་བསྒོམ་ཚུལ་གསུམ་ཡོད་པས་སྦྱོར་བ་གསུམ་བྱས་་
ལ། དེ་དག་ལམ་གསུམ་ཀའི་སྐབས་སུ་བསྒོམ་དགོས་པར་ཤེས་པ་ཡོངས་གཅོད་
ཀྱི་དགོས་པ་དང༌། དེ་དག་ལྷན་ཅིག་ཏུ་མ་ཡིན་པར་ཚོགས་སྦྱོར་སོགས་ཀྱི་
གནས་སྐབས་རེ་རེ་ཙམ་ཞིག་བསྒོམ་སྙམ་པའི་ལམ་རྐྱང་བའི་ལོག་རྟོག་བསལ་བ་་
རྣམ་བཅད་ཀྱི་དགོས་པ་གཉིས་ཀྱི་སྒོ་ནས་རྒྱལ་སྲས་རྣམས་མངོན་རྟོགས་དྲུག་གི་
ཉམས་ལེན་ལ་དུས་མཉམ་དུ་འཇུག་པར་བསྟན་པའི་ཕྱིར་དུ་ཟློས་སྤོང་གི་གཞུང་་
འདི་གསུངས་སོ། །སྤྱིར་གཞུང་འདིའི་སྐབས་བོད་སྔ་ཕྱིའི་འདོད་ཚུལ་སོགས་
བཤད་པར་བྱ་བ་མང་མོད་མང་བས་འཇིགས་ནས་མ་བྲིས་ལ། ཚད་མའི་དཀའ་
གནད་གསལ་བར་བྱེད་པའི་དུས་ཀྱི་མེ་ལོང་ལས་གསུངས་པ་ནི་གནད་འདུས་་་་་
ཤིག་ཏུ་སྣང་བས་འདིར་དེ་ཉིད་བཀོད་དོ། །
དྲི་བ། ཕྱིར་མི་ལྡོག་པའི་རྟགས་ཐོབ་པའི་བྱང་ཆུབ་སེམས་དཔའི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 793 .
དགེ་འདུན་གྱི་མཚན་ཉིད་གང༌། །
ལན། བསམ་སྦྱོར་གཉིས་ཀྱི་སྒོ་ནས་གཟུགས་སོགས་ལ་བདེན་ཞེན་མངོན་
གྱུར་པ་ལྡོག་པ་སོགས་རྟགས་ཞེ་བཞི་བོ་གང་རུང་ཐོབ་པའི་སེམས་དཔའ་དེ།
ཕྱིར་མི་ལྡོག་པའི་རྟགས་ཐོབ་པའི་བྱང་ཆུབ་སེམས་དཔའི་དགེ་འདུན་གྱི་མཚན་་་
ཉིད། ཕྱིར་མི་ལྡོག་པའི་རྟགས་ཞེ་བཞི་ཡོད་དེ། སྦྱོར་ལམ་དྲོད་ཀྱི་བཅུ་གཅིག་རྩེ་
མོའི་དྲུག བཟོད་པའི་གཉིས། ཆོས་མཆོག་གི་གཅིག་སྟེ་སྦྱོར་ལམ་གྱི་ཉི་ཤུ་དང༌།
མཐོང་ལམ་སྐད་ཅིག་མ་བཅུ་དྲུག་གི་རྟགས་བཅུ་དྲུག་དང་། སྒོམ་ལམ་གྱི་ཕྱིར་
མི་ལྡོག་པའི་རྟགས་བརྒྱད་ཡོད་པ་དེའི་ཕྱིར། རྟགས་ཞེ་བཞི་རེ་རེར་མདོ་ལས།
རྣམ་པ་དང༌། རྟགས་དང་། མཚན་མ་གསུམ་གསུངས་པ་ལྟར་རྒྱན་སྣང་ལས་
ཀྱང་གསུངས་པའི་ཕྱིར་ཏེ། དེ་ཉིད་ལས། དེ་ལ་རྣམ་པ་ནི་གཉེན་པོའི་ཕྱོགས་ཀྱི་
བསྡུས་ང ་རྣམས་སོ། །རྟགས་ནི་རང་ལ་གནས་པའི་མཚན་མ་རྣམས་སོ། །མཚན་
མ་ནི། དེའི་ལོངས་སྤྱོད་མཁོ་བར་གཏོགས་པའོ། །ཡང་ན་རྣམ་པ་ལུས་ཀྱི་དགའ་
བའི་ཁྱད་པར་ཏེ། བ་སྤུ་ལྡང་བ་དང་། མཆི་མ་འཛག་པ་ལ་སོགས་པའོ། །
རྟགས་ནི། ངག་གི་ཁྱད་པར་ཏེ་དགའ་བས་གསོལ་བ་འདེབས་པ་ལ་སོགས་པའོ། །
མཚན་མ་ནི། ཉམས་སུ་ལེན་པའི་ཁྱད་པར་ཏེ། ཉན་པ་དང་། འཛིན་པ་དང་།
ཀློག་པ་དང་། མཆོད་པ་ལ་སོགས་པའོ། །ཞེས་སོ། །དེ་ལ་གཟུགས་སོགས་ཡུལ་
ལ་བདེན་ཞེན་ལྡོག་པའི་ཤེས་རབས་ཐབས་ཁྱད་པར་ཅན་དང་ཟུང་དུ་འབྲེལ་བ་་
ཐོབ་པའི་རྟགས་ཀྱིས་རང་ཉིད་ཕྱིར་མི་ལྡོག་པར་དཔོག་པ་ནི། དཔེར་ན་མྱུ་གུ་
སྐྱེ་ནུས་པའི་རྒྱུ་ཚོགས་ཚང་བ་ལས་འབྲས་བུ་མྱུ་གུ་སྐྱེ་རུང་བར་རྗེས་སུ་དཔོག་པ་
གང་ཡིན་པའི་རྟགས་རྒྱུ་ཚོགས་ཚང་བ་དེ་དོན་གཞན་ལ་ནི་མི་ལྟོས་པར་རང་་་་་་
གྲུབ་ཙམ་ལས་སྒྲུབ་ཆོས་མྱུ་གུ་སྐྱེ་རུང་དང་རང་བཞིན་གཅིག་ཏུ་འབྲེལ་བའི་ཕྱིར།
གཏན་ཚིགས་དེ་ནི་རང་བཞིན་གྱི་རྟགས་ཡིན་པར་བརྗོད། ཅེས་པ་ལྟར་རང་



• 794 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཞིན་གྱི་རྟགས་ཀྱིས་དཔོག་ཚུལ་ལོ། །བདེན་ཞེན་ལྡོག་པའི་སྟོབས་ཀྱིས་སྟོང་བ་
ཉིད་ཀྱི་གཏམ་ཐོས་པ་ན་བ་སྤུ་ལྡང་ཞིང་མཆི་མ་འཛག་པ་ལྟ་བུ་རྣམ་པ་དང་།
ངག་གིས་བསྔགས་པ་བརྗོད་པ་སོགས་ལྟ་བུ་རྟགས་དང་། ཡིད་ཀྱིས་ཉམས་སུ་
ལེན་འཛིན་ལ་རབ་ཏུ་དགའ་བ་ལྟ་བུ་མཚན་མ་དེ་རྣམས་གང་ཟག་གཞན་གྱིས་་་་
མཐོང་ནས། དེས་བདེན་ཞེན་ལྡོག་པའི་རྣམ་འབྱོར་ཁྱད་པར་ཅན་ཐོབ་པར་
ངེས་ནས་དེ་ཐོབ་པ་ན་ཕྱིར་མི་ལྡོག་པའོ་སྙམ་དུ་དཔོག་པ་ནི་མདོ་ལས་དུ་བ་ལ་་་
ནི་མེར་ཤེས་དང་སོགས་ལྟར་འབྲས་རྟགས་ཀྱིས་དཔོག་ཚུལ་ལོ། །རྟོགས་དཀའི་
སྣང་བ་ལས། སྔར་ཚོགས་ལམ་དུ་ཁྱབ་འབྲེལ་ཐོས་བསམ་གྱིས་ངེས་པ་མ་བརྗེད་
པར་ཡོད་པས། ཕྱིས་ཕྱོགས་ཆོས་རང་ལ་མྱོང་བས་གྲུབ་པ་ན། ཁོ་བོ་ནི་རྫོགས་
བྱང་ལས་ཕྱིར་མི་ལྡོག་པར་འགྱུར་རོ་སྙམ་དུ་ངེས་ཤེས་སྐྱེས་པའི་སྒོ་ནས་གློ་བུར་་་་
བའི་རྟགས་ཡང་དག་དུ་འགྱུར་བའང་སྲིད་དོ། །ཞེས་པ་ལྟར། ཐབས་ཤེས་དེ་
དག་གཙོ་ཆེར་རང་དོན་སྐབས་ཀྱི་རྟགས་ཡིན་ཏེ། རང་རྒྱུད་ཀྱི་རྟོགས་པའི་
སྟོབས་ཀྱིས་རང་ལ་རྫོགས་བྱང་བར་མ་ཆད་དུ་འབྱུང་བའི་ནུས་པ་ཡོད་པར་་་་་
དཔོག་པའི་ཕྱིར་ཏེ། རྣམ་བཤད་ལས། ཐབས་ཤེས་ཁྱད་པར་ཅན་དེ་དག་དང་
ལྡན་པའི་རྟགས་ལས་སྔར་བཤད་པའི་བསམ་པ་སྐྱེས་པའི་གོ་སྐབས་བཅོམ་པའི་་་
སྒོ་ནས་རྒྱུ་ནུས་པ་མཐུ་ཅན་གྱི་བྱང་ཆུབ་འབྱུང་རུང་དཔོག་པ་ཡིན་ནོ། །ཞེས་
རྟགས་དེས་ཕྱིར་མི་ལྡོག་པར་རང་གཞན་གཉིས་ཀས་དཔོག་ལ། དེའི་རྟགས་
སྒྲུབ་ཏུ་ལུས་ངག་གི་མཚན་མ་བཀོད་པའི་ཕྱིར་ཏེ། རྣམ་བཤད་ལས། སྟོང་བ་
ཉིད་ལ་སོགས་པས་ཐེག་པ་ཆེན་པོའི་ལམ་གྱི་རིགས་ཚང་བ་སྟོན་པའི་ངག་གི་ཐ་་་
སྙད་ཁྱད་པར་ཅན་དང་ལྡན་པའི་རྟགས་ལས་ཤེས་རབ་ཁྱད་པར་ཅན་ཡོད་པར་་
དཔོག་ལ། སེམས་ཅན་གྱི་སྡུག་བསྔལ་ལ་ཤས་ཆེར་མི་བཟོད་པའི་ལུས་ཀྱི་བ་སྤུ་
ལྡང་བ་དང་། མིག་ནས་མཆི་མ་འབྱུང་བ་ལ་སོགས་པའི་ལུས་ཀྱི་ཐ་སྙད་ཁྱད་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 795.
པར་ཅན་དང་ལྡན་པ་ལས། དེ་ལྡན་གྱི་གང་ཟག་ལ་ཐེག་པ་ཆེན་པོའི་ཐབས་
ཁྱད་པར་ཅན་དང་ལྡན་པ་དཔོག་གོ །ཞེས་དང་། རྟོགས་དཀའི་སྣང་བ་ལས།
རྟགས་ཀྱིས་སྒྲུབ་པའི་ཚུལ་ནི། བྱང་སེམས་སྦྱོར་ལམ་དབང་རྣོན་ཡིན་པ་ལ། ཕྱི་
རྒོལ་གྱིས་སྦྱོར་ལམ་པ་དབང་རྣོན་ཡིན་པར་མ་ངེས་ཤིང་། བྱང་སེམས་ཡིན་པར་
ངེས་པའམ། སྦྱོར་ལམ་པ་དབང་རྣོན་ཡིན་པར་ངེས་ཀྱང་། འདི་ཉིད་རྫོགས་
བྱང་ལས་ཕྱིར་མི་ལྡོག་པས་ཁྱབ་པ་མ་ངེས་པར་འདི་བླ་མེད་རྫོགས་བྱང་ལས་་་་་་
ཕྱིར་ལྡོག་གམ་མི་ལྡོག་སྙམ་དུ་ཐེ་ཚོམ་ཟ་བའི་ངོར། སྔ་རྒོལ་བྱང་སེམས་དེ་ཉིད་
དམ་གང་ཟག་གཞན་གྱིས་བྱང་སེམས་དེ་ཆོས་ཅན། བླ་མེད་རྫོགས་བྱང་ལས་
ཕྱིར་མི་ལྡོག་ཏེ། རང་དོན་ཡིད་བྱེད་སྐྱེས་པའི་གོ་སྐབས་བཅོམ་པའི་ཐམས་ཤེས་
ཁྱད་པར་ཅན་དང༌། འཛིན་པ་ཆོས་ཀྱི་བདག་འཛིན་ལ་གནོད་བྱེད་སྟོབས་ལྡན་
དུ་གྱུར་པའི་སྒོམ་བྱུང་གི་ཤེས་རབ་ཁྱད་པར་ཅན་དང་ལྡན་པའི་བྱང་སེམས་ཡིན་
པའི་ཕྱིར། ཞེས་འགོད་པར་བྱེད་ལ། དེའི་ཕྱོགས་ཆོས་རྗེས་ཐོབ་ལུས་ངག་གི་
རྟགས་ལས་སྒྲུབ་དགོས་སོ། །ཞེས་ལུས་ངག་གི་མཚན་མ་ཕྱོགས་ཆོས་སྒྲུབ་བྱེད་དུ་
གསུངས་པའི་ཕྱིར་རོ། ། །
ཁ་ཅིག ། སྐབས་འདིའི་རྟགས་ཡིན་ན། རང་རྒྱུད་ལྡན་གྱི་གང་ཟག་བླ་
མེད་བྱང་ཆུབ་ལས་ཕྱིར་མི་ལྡོག་པར་སྒྲུབ་པའི་འབྲས་རང་མ་དམིགས་པའི་་་་་་་
རྟགས་ཡང་དག་གསུམ་པོ་གང་རུང་མ་ཡིན་པས་ཁྱབ་པའི་ཕྱིར་ཏེ། འདིར་ཚུལ་
གསུམ་ཚང་བའི་རྟགས་ཀྱི་རྣམ་བཞག་བྱར་མི་རུང་བའི་ཕྱིར་ཏེ། གསེར་ཕྲེང་
ལས། འདི་དག་ལ་ཚུལ་གསུམ་ཚད་མས་རྟགས་ཀྱི་རྣམ་བཞག་བྱར་མི་རུང་སྟེ།
གཞན་རྒྱུད་ཇི་ལྟ་བ་བཞིན་མཁྱེན་པའི་རྣམ་འབྱོར་བ་ལ་ནི་རྟགས་ཀྱིས་བསྒྲུབས་་
པ་ལ་དགོས་པ་མེད་ལ། ་ རྟོགས་པ་དམའ་བ་དག་གིས་ནི་ལུས་ངག་གི་ཐ་སྙད་
ཙམ་ཞིག་ལས་དཔོག་ན་འཁྲུལ་ཞིང་། ཐ་སྙད་ཁྱད་པར་ཅན་ཕྱིར་མི་ལྡོག་གི་



• 796 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རྟོགས་པ་ལ་མི་འཁྲུལ་བ་ནི་མ་ངེས་ཏེ། ཕྱིར་མི་ལྡོག་གི་ནང་གི་རྟོགས་པ་ནི་གང་
ཟག་དེ་ལ་ཤིན་ཏུ་ལྐོག་ཏུ་གྱུར་བས་སོ། །ཞེས་སོགས་གསུངས་པའི་ཕྱིར་ཟེར། །
ཡང་ཁ་ཅིག་བཤད་ཚུལ་དེ་མི་འཐད་པར་ཐལ། དེ་ལ་འབྲས་རང་གི་
རྟགས་ཡང་དག་གཉིས་ཡོད་པའི་ཕྱིར་ཏེ། དེ་ལྟར་དུ་རྟོགས་དཀའི་སྣང་བ་དང་
རྣམ་བཤད་དང་ཡིག་ཆ་མཐུན་པར་གསུངས་པ་ནི། སྡོམ་ལས། ཁ་ཅིག་རྟགས་
འདི་འབྲས་རྟོགས་ཁོ་ན་དང༌། །ལ་ལ་རང་བཞིན་རྟགས་འདོད་གཞན་དག་ནི། །
གཏན་ཚིགས་སྒོ་ནས་དཔོག་པ་མེད་ཅེས་ཟེར། །གསུམ་ག་མི་འཐད་མདོ་ལས་
འབྲས་རང་གཉིས། །ཅི་རིགས་སྒོ་ནས་རྟོགས་པ་གསུངས་ཕྱིར་རོ། །ཞེས་
གསུངས་པའི་ཕྱིར་ཟེར་ན་བརྟག་དགོས་ལ། གསེར་ཕྲེང་གི་ལུང་དེའི་དོན་ནི།
སྐབས་བཞི་བའི་བསྡུས་དོན་གྱི་འགྲེལ་བ་བློ་གསལ་མགྲིན་རྒྱན་ལས། དེ་ནི་ལུང་
ལ་མ་བརྟེན་པར་དངོས་སྟོབས་ཀྱི་རྟགས་ཙམ་གྱིས་གྲུབ་པ་དང༌། ལུས་ངག་གི་
ཐ་སྙད་ཙམ་གྱིས་མི་རྟོགས་པའི་དོན་ཡིན་ཏེ། འོག་ཏུ་དངོས་པོ་སྟོབས་ཤུགས་ཀྱི་
རྟགས་བཞིན་དུ་རྣམ་བཞག་བྱེད་པ་ནི་རིགས་པའི་དབང་ཕྱུག་གི་བཞེད་པ་མ་གོ་
བ་གསལ་བར་བྱེད་པའོ། །ཞེས་དང་། དངོས་སྟོབས་སྦྱར་བའི་ཕྱིར་རོ། །གོང་དུ་
ཡང་མདོ་བསྟན་བཅོས་གཉིས་ཀ་ལས་བར་མ་ཆད་དུ་ཕྱིར་མི་ལྡོག་པ་ཁོ་ན་་་་་་་
རྟགས་ཀྱི་དཔག་བྱར་གསུངས་པ་དང༌། ནས། རང་བཞིན་གྱི་རྟགས་ལྟར་བཤད་
པའི་ཕྱིར་རོ། །ཞེས་རང་བཞིན་གྱི་རྟགས་སུ་གསུངས་ཤིང་དེའི་བསྒྲུབ་བྱ་ཡང་
གསུངས་པའི་ཕྱིར་དང་། ཕྱིར་མི་ལྡོག་པའི་གང་ཟག་གིས་ཀྱང་། རང་རྒྱུད་ལ་
སྔར་བཤད་པའི་རྟགས་ཀྱི་གཙོ་བོ་དེའམ། དེ་དང་འགྲེལ་བའི་རྟགས་གཞན་
ལྡན་པར་མཐོང་བ་ན། ད་ནི་བདག་གིས་བླ་མེད་བྱང་ཆུབ་ཐེག་པ་གཞན་གྱིས་
བར་མ་ཆད་དུ་ཐོབ་པར་ངེས་སོ་སྙམ་པའི་བློ་སྐྱེ་བ་དང༌། གང་ཟག་གཞན་གྱིས་
ཀྱང་མདོ་ནས་བཤད་པའི་ལུས་ངག་གི་ཀུན་སྤྱོད་རྣམས་དང་ལྡན་ཞིང༌། དེ་ཡང་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 797 .
རིང་དུ་འདྲིས་ཀྱང་སྤྱོད་ལམ་བརྟག་ཐུབ་པ་མཐོང་བ་ན་དེ་ལས་ཕ་རོལ་བོ་དེ་་་་་
ཕྱིར་མི་ལྡོག་པར་ལུང་ལ་བརྟེན་ནས་དཔོག་པ་ཙམ་ལ་དེ་ངོར་རྟགས་སུ་བཤད་་་
ཀྱི། ཞེས་སྔར་དྲངས་པའི་རྟོགས་དཀའི་སྣང་བ་དང་མཐུན་པར་ལ་གསུངས་
པའི་ཕྱིར་རོ། །ཞེས་གསུངས་པས་དེ་ལྟར་ཡིན་ནམ་སྙམ་མོ། །དེ་དང་མཐུན་པར་
མཁས་དབང་ཁ་ཅིག་གིས་ཀྱང་། སྐབས་འདིའི་རྟགས་འདི་དག་གིས་བསྒྲུབ་བྱ་
དཔོག་པ་དེའི་ཚེ། བླ་མེད་རྫོགས་བྱང་ལས་ཕྱིར་མི་ལྡོག་གི་རྟགས་ལུང་ནས་
བཤད་པ་དང༌། དེ་འདྲའི་སེམས་དཔའ་དེའི་ལུས་དག་གི་ཐ་སྙད་ཡང་ལུང་ནས་
བཤད་པ་གཉིས་མཐུན་མི་མཐུན་བལྟས་ཏེ། མཐུན་པར་འདུག་ན་དེ་ལས་བླ་
མེད་རྫོགས་བྱང་ལས་ཕྱིར་མི་ལྡོག་དཔོག་ནུས་ཀྱི། ལུང་ནས་གསུངས་པ་དང་
མཐུན་འདུག་སྙམ་དུ་མ་བསམ་པར་བྱས་པའི་རྟགས་ལས་སྒྲ་མི་རྟག་པ་དཔོག་པ་
ལྟར་མི་རུང་བའི་དོན་ཡིན་གྱི། གཞན་དུ་ན་སེམས་དཔའ་དེ་ཕྱིར་མི་ལྡོག་པར་
དཔོག་བྱེད་ཀྱི་དངོས་སྟོབས་ཀྱི་རྟགས་མེད་པར་གསུངས་པ་ག་ལ་ཡིན་ཏེ།
གསེར་ཕྲེང་ལས། དེས་ན་སྦྱོར་བའི་དོན་གསུམ་ལུང་འབའ་ཞིག་ལས་འགྲུབ་
ཅིང་ལུང་ཡང་ཁས་བླངས་པ་ལས་ཚད་མར་འགྲོ་བའི་ཕྱིར། རྟགས་ཡང་དག་གི་
རྣམ་བཞག་བྱར་མེད་པ་མ་རྟོགས་པར་དངོས་པོ་སྟོབས་ཤུགས་ཀྱི་རྟགས་བཞིན་་་
དུ་རྣམ་བཞག་བྱེད་པ་ནི་རིགས་པའི་དབང་ཕྱུག་གི་བཞེད་པ་མ་གོ་བ་གསལ་་་་་
བར་བྱེད་པའོ། །ཞེས་གསུངས་སོ། །ཞེས་གསུངས་པའི་ཕྱིར་རོ། །སྐབས་འདི་
དང་ལྔ་བའི་ཡིག་ཆ་གཉིས་སུ་ཕྱིར་མི་ལྡོག་པའི་དགེ་འདུན་ཡིན་ན་དེའི་རྟགས་་་
ཐོབ་མི་དགོས་པ་དང་དགོས་པར་བཤད་པ་ནི་རིགས་དང་རྟོགས་པ་ཁྱད་པར་་་་
བའི་སྟོབས་ཀྱིས་ཕྱིར་མི་ལྡོག་པ་ལ་རིམ་པར་དགོངས་ལ། དེ་བཞིན་ཕྱིར་མི་ལྡོག་
པའི་རྟགས་མ་ཐོབ་པའི་ཕྱིར་མི་ལྡོག་པའི་དགེ་འདུན་ལ་རིགས་ཀྱི་སྒོ་ནས་ཕྱིར་་་་་
མི་ལྡོག་པ་མི་དགོས་ཏེ། རིགས་མ་ངེས་སུ་གྱུར་པའི་བྱང་སེམས་དབང་རྟུལ་



• 798 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
མཐོང་ལམ་པ་ཡོད་པའི་ཕྱིར་ཏེ། དེ་ཕྱིར་མི་ལྡོག་པའི་དགེ་འདུན་ཡིན་པ་གང་
ཞིག རིགས་ཀྱི་སྟོབས་ཀྱིས་ཕྱིར་མི་ལྡོག་པ་མ་ཡིན་པའི་ཕྱིར། གཉིས་པ་གྲུབ་
སྟེ། རིགས་མ་ངེས་པ་ཡིན་པའི་ཕྱིར། དང་བོ་གྲུབ་སྟེ། ལམ་གོང་དུ་བགྲོད་པའི་
སྟོབས་ཀྱིས་ཕྱིར་མི་ལྡོག་པའི་དགེ་འདུན་ཡིན་པའི་ཕྱིར་ཏེ།། གསེར་ལྟ་བུའི་
སེམས་བསྐྱེད་དང་ཐེག་ཆེན་འཕགས་ལམ་སོགས་སྐྱེས་པའི་སྟོབས་ཀྱིས་ཕྱིར་མི་་་་
ལྡོག་པའི་དགེ་འདུན་ཡིན་པའི་ཕྱིར། རྩ་བའི་བསྒྲུབ་བྱ་དང་བོ་གྲུབ་སྟེ། ཀུན་
བ ཏུས་འགྲེལ་བ་ལེགས་བཤད་རྒྱ་མཚོ་ལས། ཕྱིར་མི་ལྡོག་པ་དེ་ཡང་རྣམ་པ་
གཉིས་ཏེ། རིགས་ཀྱི་སྟོབས་ཀྱིས་ཕྱིར་མི་ལྡོག་པ་དང་། རྟོགས་པའི་སྟོབས་ཀྱིས་
ཕྱིར་མི་ལྡོག་པའོ། །དང་བོ་ནི། ཚོགས་ལམ་ནས་རྫོགས་པའི་བྱང་ཆུབ་ལས་ཕྱིར་
མི་ལྡོག་པ་ངེས་པ་ཡིན་ཏེ། དཔེར་ན་འཇམ་དབྱངས་ལ་སོགས་པ་དབང་བོ་ཤིན་
ཏུ་རྣོན་པོའི་རིགས་ཅན་ཁ་ཅིག་ལྟ་བུའོ། །གཉིས་པ་ནི། །མི་སྐྱེ་བའི་ཆོས་ལ་
བཟོད་པ་ཐོབ་པ་སྟེ། དེ་ཡང་བཟོད་པ་ཆུང་འབྲིང་ཆེན་པོའི་བྱེ་བྲག་གིས་གསུམ་
ཡིན་ལ། དེ་དག་ཀྱང་གོ་རིམ་བཞིན་སྦྱོར་མཐོང་སྒོམ་གསུམ་གྱི་ངོ་བོ་ཡིན་ཏེ།
ཞེས་དང་། ཡང་དེ་ཉིད་ལས། གཞན་དག་གི་གནས་སྐབས་དེ་དག་ཏུ་དབང་བོ་
རྣོ་འབྲིང་རྟུལ་གསུམ་གྱི་ཕྱིར་མི་ལྡོག་འཐོབ་ཅེས་འཆད་དོ། །ཞེས་དང༌། ནང་
ཐུགས་ཀྱི་སྲས་པོས། ཕྱིར་མི་ལྡོག་པའི་གང་ཟག་ཀྱང་གཉིས་ཏེ། ། རིགས་ཀྱི་
སྟོབས་ཀྱིས་ཕྱིར་མི་ལྡོག་པ་དང༌། རྟོགས་པའི་སྟོབས་ཀྱིས་ཕྱིར་མི་ལྡོག་པའོ། །
དང་བོ་ནི། ཐེག་ཆེན་དུ་རིགས་ངེས་པས་སེམས་བསྐྱེད་པ་ཙམ་ནས་རྫོགས་བྱང་
ལས་ཕྱིར་མི་ལྡོག་པའོ། །གཉིས་པ་ནི། ཐེག་ཆེན་གྱི་རྟོགས་པ་ཁྱད་པར་ཅན་རྒྱུད་
ལ་སྐྱེས་པའི་སྟོབས་ཀྱིས་ཕྱིར་མི་ལྡོག་པའོ། །ཞེས་གསུངས་པའི་ཕྱིར། ཕར་ཕྱིན་
ལམ་བསྒྲིགས་སུ་ཡང་དེ་ལྟར་བཤད་དོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
: 799 .
དྲི་བ། སྒོམ་ལམ་གྱི་ཟབ་ཁྱད་དང༌། ངོ་བོ་དང༌། གྲངས་དང་།
གྲངས་ཀྱི་རྩོད་པ་དང༌། བྱེད་པ་ལ་རྩོད་པ་དང༌། ཀུན་རྫོབ་ལ་ལྟོས་
པའི་རྩོད་ལན་སོགས་གང༌།
ལན། སྟོང་བ་ཉིད་ལ་སོགས་པ་ཡང་གཟུགས་མེད་ལ་ཞེས་མ་བརྟགས་མ་
དཔྱད་པའི་བློ་ལྷན་སྐྱེས་ངོར་ཡོད་ཡོད་འདྲ་བ་ལ། དོན་དམ་དཔྱོད་བྱེད་ཀྱི་
རིགས་ཤེས་ཀྱིས་གཟུགས་ཅན་ལ་ཆ་ཤས་སོ་སོར་དང་། དེ་མ་ཡིན་པ་རྣམས་ལ་
སྐད་ཅིག་གིས་ཆ་སོ་སོར་བསལ་བའི་ཤུལ་ཏུ་ལུས་ཡོད་པ་ཞིག་མི་རྙེད་པས་རྟག་
མཐའ་ལས་གྲོལ་བ་དང་། སྟོང་བཞིན་དུ་སྣང་བ་ཙམ་གྱིས་བྱ་བྱེད་ཐམས་ཅད་
རུང་བས་སྐུར་བའི་མཐའ་ལས་གྲོལ་ཞིང་སྣང་སྟོང་གཉིས་གཅིག་གྲོགས་སུ་་
གཅིག་འགྲོ་བས་ན་སྟོང་བ་ཉིད་ཟབ་པ་ཡིན་ལ། ཡུལ་སྟོང་བ་ཉིད་དེ་ཟབ་པས།
དེ་རྟོགས་པའི་ཡུལ་ཅན་ཡེ་ཤེས་དེའང་ཟབ་པ་ཡིན་ཞེས་ཡུལ་ཟབ་པས་ཟབ་པར་
འཇོག་པ་གཅིག་དང་། དང་བོར་ཆོས་ཉིད་ཐོས་བསམ་གྱིས་ངེས་པ་རྙེད་ནས་
དོན་སྤྱིའི་སྣང་བ་ཇེ་ཆུང་དང་ཆོས་ཉིད་ཀྱི་སྣང་བ་ཇེ་གསལ་དུ་སོང་བ་ནས་རིམ་་
གྱིས་མངོན་སུམ་རྟོགས་པའི་དོན་དེ་བསྐལ་ཆེན་གྲངས་མེད་གཉིས་སོགས་ཡུན་་་་
རིང་བོར་གོམས་པར་བྱས་པའི་སྟོབས་ཀྱིས་འབྲས་བུ་སངས་རྒྱས་པ་ནའང་
བསམ་གྱིས་མི་ཁྱབ་པའི་ཁྱད་ཆོས་ཐོན་པ་ཞིག་འོངས་པས་ན་སྒོམ་ལམ་འདི་ཟབ་
པ་ཡིན་ཞེས་ཡུན་རིང་བོར་གོམས་ཚུལ་གྱི་སྒོ་ནས་ཟབ་པར་འཇོག་ཚུལ་གཅིག་་་་
དང་། གཉིས་འགྲེལ་ཆེན་ནས་གསུངས་པས་ཕྱི་མ་འདི་གཙོ་བོ་ཡིན།
སྒོམ་ལམ་གྱི་ཟབ་ཁྱད་བཤད་ནས་སྒོམ་ལམ་གྱི་ངོ་བོ་ནི། ཐོས་པས་ཡང་
དང་ཡང་དུ་སེམས་པ་དང་། བསམ་པས་འཇལ་བ་དང༌། སྒོམ་པས་ངེས་པར་
རྟོགས་པ་ཞེས་བཤད་ཚུལ་གཅིག་དང་། སྦྱོར་བ་ལས་བྱུང་བའི་ཏིང་ངེ་འཛིན་
གྱིས་རིགས་པ་བཞིའི་ཡང་ཡང་སེམས་པ་དང་། དངོས་གཞིའི་སྐབས་སུ་མཚན་



• 800 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉིད་ཇི་ལྟ་བ་བཞིན་འཇལ་བ་དང་། མངོན་སུམ་དུ་རྟོགས་པའི་དོན་མཐོང་ཟིན་
གོམས་པར་བྱེད་པས་ངེས་པར་རྟོགས་པ་ཞེས་བཤད་ཚུལ་གཅིག་དང་གཉིས་་་་་
མདོ་ལས་འབྱུང་། འདིར་སྒོམ་ལམ་ཙམ་གོམས་པར་བྱེད་ཚུལ་བཤད་པས་ཆོག་
མོད། ངེས་འབྱེད་ཡན་ལག་དང་མཐོང་བའི་ཞེས་སོགས་སྦྱོར་མཐོང་གཉིས་ཀྱི་
སྐབས་སུ་གོམས་པར་བྱེད་ཚུལ་བཤད་པའི་ཅི་བྱ་ཞེ་ན། སྐྱོན་མེད་དེ། དང་བོར་
ཐོས་བསམ་གྱིས་ངེས་པ་རྙེད་པ་ནས་རིམ་གྱིས་དོན་སྤྱིའི་གསལ་སྣང་དང་། དེ་
ནས་མངོན་སུམ་དུ་མཐོང་དེ་ནས་མཐོང་ཟིན་གོམས་པར་བྱེད་ཚུལ་སོགས་་་་་་་
བཤད་ནས་ཡུན་རིང་བོར་གོམས་པར་བྱེད་ཚུལ་ལ་ངེས་པར་ལྷག་པར་སྐྱེ་བ་ཡིན་
གྱི། སྒོམ་ལམ་གཅིག་བུ་གོམས་པར་བཤད་པས་དེ་ཙམ་གོ་མི་ནུས་པའི་ཕྱིར་ཏེ།
དཔེར་ན་ཐག་རིང་བོ་ནས་འོང་བའི་མི་ཞིག་གིས་ང་དེ་རིང་འདིར་སླེབས་པ་་་་་་
ཡིན་ཞེས་སྨྲས་ན་ཡུན་རིང་བོར་འོང་བ་ལ་ངེས་པ་དེ་ཙམ་སྐྱེད་མི་ནུས་ལ། ང་
དང་བོར་ཡུལ་དེ་ནས་ལམ་དུ་ཞུགས། དེ་ནས་ཡུལ་ཆེ་གེ་མོ་ཞིག་ཏུ་སླེབས། དེ་
ནས་རིམ་གྱིས་ད་ལྟ་འདིར་སླེབས་ཅེས་སྨྲས་ན་ཐག་རིང་ནས་འོང་ཚུལ་ལ་ངེས་་་
པ་འདྲེན་ལུགས་གཞན་དང་མི་འདྲ་བའི་ཕྱིར་དང༌། བ་སྟོང་གི་འོ་མ་བསྡུས་པ་
རིམ་གྱིས་བསྡུས་ཚུལ་བཤད་ན་ངེས་པ་སྐྱེ་བ་བཞིན་ནོ། །
སྒོམ་ལམ་གྱི་ངོ་བོ་གཤད་ཟིན་ནས་དེ་ལ་དབྱེ་བ་དུ་ཡོད་ཅེ་ན། སྤང་བྱའི་
སྒོ་ནས་དགུ་ཡོད་དེ། སྤང་བྱ་རྣམ་རྟོག་ལ་ཆེ་འབྲིང་ཆུང་གསུམ་དང་། དེ་རེ་རེ་
ལའང་ཆེ་འབྲིང་ཆུང་གསུམ་གྱི་དབྱེ་བས་དགུ་ཡོད་པའི་ཕྱིར། སྒོམ་ལམ་ཆེན་
པོས་ཆེན་པོ་སྤོང་བ་ནས་ཆུང་ངུས་ཆུང་ངུ་སྤོང་བའི་བར་ཡིན་ནམ་ཞེ་ན་མ་ཡིན་
ཏེ། སྔར་སྐབས་གཉིས་པར་དྲི་མ་འཁྲུད་ཚུལ་གྱི་སྒོ་ནས་གསུངས་ལ། འདིར་
ཡང་མུན་ནག་ཤིན་ཏུ་འཐིབ་པོ་དེ་སྣང་བ་ཆུང་ངུ་ཙམ་གྱིས་སེལ་ནུས། སྤུ་ཉག་
མ་ཚུན་ཆད་མཐོང་བ་ལ་སྒྲིབ་པའི་མུན་པས་སྲབ་མོ་དེ་སྣང་བ་ཆེན་པོས་སེལ་་་་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། ་་་ :
. 801 .
དགོས་པ་བཞིན་དུ་སྒོམ་སྤང་རགས་པ་ཆེན་པོ་དེ་སྒོམ་ལམ་ཆུང་ངུས་སྤོང་ནུས།།
འབྲིང་འབྲིང་གིས་སྤོང་བ་འདྲ་ཞིང༌། བདེན་འཛིན་ཕྲ་མོའི་ཆུང་ངུ་སྤོང་བ་ལ་
ཡུན་རིང་བོར་གོམས་པའི་སྒོམ་ལམ་སྐྱེ་དགོས་པའི་ཕྱིར་རོ། །
པ། གྲངས་ཀྱི་རྩོད་ལན་ནི། དེ་ལྟར་སྒོམ་ལམ་གྱི་གྲངས་དགུར་བཤད་པ་མི་
འཐད་དེ། གྲངས་མེད་པ་ཡོད་པའི་ཕྱིར། དེའི་འབྲས་བུ་བསོད་ནམས་ལ་གྲངས་
མེད། གཞལ་མེད་ཚད་མེད་གསུམ་མདོ་ལས་གསུངས་པའི་ཕྱིར་དང་། འབྲས་བུ་
ནི་རྒྱུ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར། ཞེས་རྩོད་པ་འགོད་ཚུལ་ནི།
ཡོངས་གྲགས་ལྟར་དང་ཡང་ཕར་ཕྱིན་རྟོགས་དཀའི་སྣང་བར་རྒྱུ་གཅིག་ལས་་་་་་
འབྲས་བུ་དུ་མ་མི་འབྱུང་བར་ཁས་ལེན་པའི་གྲུབ་མཐའ་སྨྲ་བ་སུ་འང་མེད་པས་་་
རྩོད་པ་དེ་ལྟར་འགོད་པ་མི་འཐད་ལ། འོ་ན་ཇི་ལྟར་འགོད་ན། འབྲས་བུ་གྲངས་
མེད་པ་ཡོད་ན་རྒྱུ་སྒོམ་ལམ་གྱིས་སྤང་བྱ་རྣམ་རྟོག་གྲངས་མེད་པ་སྤོང་དགོས་་་་་་
པས་སྤང་བྱའང་གྲངས་མེད་པ་ཡོད་དགོས་ལ། དེ་ལྟར་ན་སྒོམ་ལམ་གྲངས་མེད་
པ་ཡོད་པར་འགྱུར་བར་དགུར་བཤད་པ་མི་འཐད་ཅེས་རྩོད་ཚུལ་གཅིག་་་་་་་་་་
གསུངས་ལ། འོན་ཀྱང་གསེར་ཕྲེང་རྣམ་བཤད་སོགས་ཀྱིས་སྔ་མ་ལྟར་བྱས་སོ། །
དེ་ལྟར་དོགས་པ་ཁོངས་ནས་བསུས་ཏེ། ལན་ནི། གྲངས་མེད་ལ་སོགས་
བསྟན་པ་རྣམས། །ཞེས་སོགས་ཤོ་ལོ་ཀ་གཅིག་བྱུང་། འདིའི་དོན་དང་ཀུན་རྫོབ་
ནི་དབུ་མའི་ལུགས་ཀྱི་རིགས་ཤེས་ཀྱི་དཔྱད་གཟོད་ལ་དོན་དམ་དང་། ཐ་སྙད་
ལ་ཀུན་རྫོབ་ཏུ་བྱས་ཚུལ་གཅིག་དང༌། བྱེ་སྨྲ་སོགས་ཀྱིས་རྫས་ལ་རང་མཚན་
དང༌། ལྡོག་པ་ལ་སྤྱི་མཚན་དུ་བྱས་པའི་བཤད་ཚུལ་གཅིག་དང་གཉིས་ཡོད་པས་
སྔ་མའང་གཏན་ནས་མི་འཐད་པ་མ་ཡིན་ཡང་གཙོ་བོ་ཕྱི་མ་དང་། རང་སྤྱིའི་
དབང་དུ་བྱས་པ་དེ་ཡིན་པས་འབྲས་བུ་གྲངས་མེད་སོགས་སྐྱེད་བྱེད་ཀྱི་རྒྱུ་སྒོམ་་་་
ལམ་རེ་ཡོད་ཀྱང་། དེ་དག་ལོག་པའམ་ལྡོག་པ་ཐ་དད་པ་ཙམ་ཡིན་གྱི། ངོ་བོ་ཐ་



• 802 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དད་པའམ་རྫས་ཐ་དད་པ་མེད་པས་གྲངས་མང་བར་ཐལ་བའི་སྐྱོན་མེད་དེ། སྒྲ་
རྟོག་སེལ་འཇུག་ཡིན་པས། མི་རྟག་པ་ཞེས་བརྗོད་པས་ལོག་པ་རྒྱུ་རྐྱེན་གྱིས་འདུ་
མ་བྱས་བཀག་ནས་འདུས་བྱས་བ་བསྒྲུབ་མི་དགོས་པ་དང༌། འདུས་བྱས་ཞེས་
བརྗོད་པས་ལོག་པ་རྟོག་པ་བཀག་ནས་མི་རྟག་པར་སྒྲུབ་དོན་མེད་ལ། དེས་ན་
ལོག་པ་ཐ་དད་དམ་ལྡོག་པ་ཐ་དད་ཙམ་ཡིན་པས་བུམ་པ་གཅིག་གི་གོ་སར་མི་་་་
རྟག་པར་གྱུར་པའི་བུམ་པ་དང༌། བྱས་པར་གྱུར་པའི་བུམ་པ་སོགས་ཡོད་ཀྱང་།
དེའི་གོ་སར་བུམ་པ་མང་བོ་ཡོད་མི་དགོས་པ་བཞིན་ཡིན་ནོ། །སྒོམ་ལམ་གྱི་བྱེད་
པའི་རྩོད་ལན་ལ་དོན་དམ་དང་ཀུན་རྫོབ་ཀྱི་དབང་དུ་བྱས་པ་གཉིས་ལས་དང་་་་
བོའི་རྩོད་པ་ནི། དངོས་པོ་བརྗོད་དུ་མེད་པ། ཞེས་སོགས་ཤོ་ལོ་ཀ་གཅིག་གིས་
དོན་དམ་པར་བྱེད་ན་སྒྱུ་མའི་གླང་བོ་གསོད་མི་ནུས་པ་བཞིན་དུ་མི་མཐུན་་་་་་
ཕྱོགས་ཉམས་པ་དང་གཉེན་པོ་གོང་འཕེལ་དུ་འགྲོ་བ་མི་འཐད་ཅེས་བརྩད་པའི་་
ལན་དུ། བྱང་ཆུབ་ཇི་ལྟ་ཞེས་སོགས་ཀྱི་ཤོ་ལོ་ཀ་གཅིག་གིས་དོན་དམ་པར་
ཉམས་པ་དང་འཕེལ་དུ་མི་རུང་བར་ཁོ་བོ་ཡང་འདོད་ལ། ཀུན་རྫོབ་ཏུ་རྒྱུ་
ཚོགས་གཉིས་ལས་ཐ་སྙད་པས་འབྲས་བུ་སྐུ་གཉིས་ཐ་སྙད་པ་ཐོབ་ནས། གཞན་
གྱི་དོན་ཐ་སྙད་པ་བྱེད་པར་འཐད་པས་ན་ཁྱབ་མེད་ཀྱི་ལན་བཏབ་པ་ཡིན་ནོ། །
ཀུན་རྫོབ་ཀྱི་དབང་དུ་བྱས་པའི་རྩོད་ལན་ནི སེམས་ནི་སྔ་མས་ཞེས་སོགས་རྐང་
བ་གཉིས་ཀྱིས་ད་ལྟར་ཀུན་རྫོབ་ཏུ་འབྲས་བུ་སྐྱེད་པ་མི་འཐད་དེ། སེམས་སྐད་
ཅིག་སྔ་ཕྱི་རེ་རེས་ཀྱང་མ་ཡིན། གསུམ་ག་དུས་མཉམ་དུ་ཚོགས་པས་ཀྱང་མ་
ཡིན་པའི་ཕྱིར་ཞེས་པའི་རྩོད་པ་བཀོད་ནས། ལན་དུ་མར་མེའི་དཔེ་ཡིས།
ཞེས་སོགས་རྐང་བ་གཉིས་ཀྱིས་དཔེར་ན་མར་མེ་སྐད་ཅིག་སྔ་མ་ཁོ་ནས་ཀྱང་་་་་་
སྡོང་བུ་རྫོགས་པར་མི་བསྲེགས་དུས་མཉམ་དུ་ཚོགས་པས་ཀྱང་མི་བསྲེགས་ལ།
སྐད་ཅིག་གསུམ་ཕན་ཚུན་ལྟོས་པའི་སྒོ་ནས་བསྲེགས་པ་བཞིན་ཏུ་རེ་རེ་ཁོ་ན་་་་་



།
༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 803 •
དང་དུས་མཉམ་དུ་ཚོགས་པས་མི་ཐོབ་ཀྱང་། སྔ་ཕྱི་ཕན་ཚུན་ལྟོས་པའི་རྟེན་
ཅིང་འབྲེལ་བར་འབྱུང་བའི་ཆོས་ཉིད་ཀྱིས་འཐོབ་པའི་ཕྱིར་རོ། །ཞེས་པའོ། ། །
1:|: དྲི་བ། སྲིད་ཞི་མཉམ་ཉིད་ཀྱི་སྦྱོར་བའི་མཚན་ཉིད་གང༌། །
ལན། རྗེས་ཐོབ་ཀྱི་གནས་སྐབས་སུ་ཡང་བདེན་འཛིན་མངོན་གྱུར་སྐྱེ་བའི་
གོ་སྐབས་བཅོམ་པའི་ཆ་ནས་བཞག་པའི་དག་སའི་ལམ་ཤེར་ཕྱིན་དེ། – སྲིད་ཞི་
མཉམ་ཉིད་ཀྱི་སྦྱོར་བའི་མཚན་ཉིད་ཡིན་ཏེ། སྲིད་ཞི་བདེན་མེད་མཉམ་པར་
སྒོམ་པ་ཙམ་སོགས་དེ་མཉམ་ཉིད་ཀྱི་དོན་མིན་ལ། རྗེས་ཐོབ་ཏུ་ཡང་སྲིད་པ་
དང་མྱང་འདས་སོ་སོར་བདེན་འཛིན་ཟད་པ་སྐབས་འདིའི་མཉམ་ཚུལ་ཡིན་་་་་་
པས་དེ་འདྲའི་བྱང་སེམས་ཀྱི་ཡེ་ཤེས་ལ་དེས་ཁྱབ་པའི་ཕྱིར། དེས་ན་སྲིད་ཞི་
མཉམ་ཉིད་ཀྱི་སྦྱོར་བ་དང་ཞིང་དག་སྦྱོར་བ་དང་། ཐམས་མཁས་སྦྱོར་བ་གསུམ་
འབྲས་བུའི་ལྡོག་ཆ་ནས་ཐ་དད་དུ་བཤད་པ་ཙམ་ཡིན་ལ། :: ཆོས་ལོངས་སྤྲུལ་
གསུམ་གྱི་ཆོས་སྐུ་ལ་ཡེ་ཤེས་དང༌། ངོ་བོ་ཉིད་སྐུ་གཉིས་ཡོད་པས། ཡེ་ཤེས་ཆོས་
སྐུ་ནི་སྲིད་ཞི་མཉམ་ཉིད་དུ་མངོན་སུམ་དུ་གཟིགས་པ་མཐར་ཐུག་པ་ཞིག་ལ་་་་་་
འཇོག་ཅིང་། དེ་ཐོབ་པ་དེ་དང་རིགས་འདྲ་བ་རྒྱུའི་དུས་ནས་སྒོམ་དགོས་པ་
དང་། ངོ་བོ་ཉིད་སྐུ་ནི་སྲིད་ཞི་གཉིས་ལ་བདེན་ཞེན་ཟད་པ་ལ་འཇོག་ཅིང་།
བདེན་ཞེན་དེ་སྤོང་བ་ལ་དེའི་ཞེན་ཡུལ་མེད་པར་མངོན་སུམ་རྟོགས་དགོས་པས་་
སྐུ་དེ་གཉིས་དང་རྣམ་པ་མཐུན་པའི་རྒྱུའི་དབང་དུ་བྱས་ཏེ་སྲིད་ཞི་མཉམ་ཉིད་་་་
ཀྱི་སྦྱོར་བ་བཞག་པ་ཡིན་ནོ། །རྩ་བར། དག་སའི་གཉིས་མེད་ཡེ་ཤེས་ནི་འཁོར་
འདས་ཀྱི་ཆོས་རྣམས་དོན་དམ་པར་རྨི་ལམ་དང་འདྲ་བར་མངོན་སུམ་དུ་མཐོང་་
བའི་ཕྱིར། ། སྲིད་པ་དང་ཞི་བར་དོན་དམ་པར་རྣམ་པར་མི་རྟོག་པའི་ཡེ་ཤེས་
ཡིན་ཅིང༌། དེ་ལ་ལས་མེད་པར་ཐལ་བ་ལ་སོགས་པའི་ཀླན་ཀ་བཞི་ཡི་ལན་ནི་
མདོ་ལས་ཇི་སྐད་བཤད་པར་ཟད་ཅིང་སྤོང་ནུས་པའི་ཕྱིར། ཞེས་པའི་སྐབས་ཀྱི་



• 804 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
ཀླན་ཀ་བཞི་ཡོད་དེ། ལས་གསོག་པ་མི་འཐད་པར་ཐལ་བ་དང༌། རྨི་ལམ་ན་
ཡང་ལས་ལམ་རྫོགས་པར་ཐལ་བ་དང༌། ལུང་དང་འགལ་བར་ཐལ་བ་དང༌། ཧ་
ཅང་ཐལ་བ་བཞི་ཡོད་པས་ཕྱིར། ཤཱ་རིའི་བུས་ཉིན་པར་ཡང་། དགེ་སྡུག་གི་ལས་
གསོག་པ་དང་ཐལ་པ་མེད་པར་ཐལ།	འཕེལ་བ་མེད་པར་ཐལ། ལས་འབྲས་
དོན་དམ་པར་མེད་པའི་ཕྱིར། དཔེར་ན་རྨི་ལམ་བཞིན་ཞེས་པ་ཀླན་ཀ་དང་
བོའོ། །ལན་ནི་རབ་འབྱོར་གྱིས་དོན་དམ་དུ་འདོད་ལན་དང་། ཀུན་རྫོབ་ཏུ་ན་
ཁྱབ་པ་མ་ངེས་ལ། དཔེ་ཡང་མ་གྲུབ་སྟེ། རྨི་ལམ་གྱི་ལས་ཀྱང་སད་ནས་མངོན་
པར་ཞེན་པས་གསོས་ན་བྲི་འཕེལ་ཡོད་པའི་ཕྱིར། ཞེས་པར་འོ་ན་རྨི་ལམ་གྱི་
ལས་ཀྱང་བྲི་འཕེལ་དུ་འགྱུར་བའི་ཕྱིར་ན་ལས་འབྲས་དོན་དམ་དུ་ཡོད་པར་ཐལ་
ལོ། །ཞེས་པ་རབ་འབྱོར་གྱིས་བཀོད་པའི་ཀླན་ཀ་གཉིས་པའོ། །ཤཱ་རིའི་བུས་ལན་
ནི། ལས་ནི་དམིགས་བཅས་ཏེ་ཀུན་རྫོབ་ཏུ་སྐྱེ་བའི་ཕྱིར་ན། རྨི་ལམ་གྱི་ལས་
མངོན་ཞེན་གྱིས་འཕེལ་བ་བདེན་པའི་ཕྱིར་རམ་དོན་དམ་མམ་དམིགས་མེད་དུ་་་
མ་ཡིན། རྫུན་ཕྱིར་རམ་ཀུན་རྫོབ་ཏུ་མི་འཕེལ་བ་ཡང་མིན་ནོ། །འདི་ནི་ཉི་སྣང་
ལས། ཚེ་དང་ལྡན་པ་ཤཱ་རིའི་བུ་ལས་དེ་ལ་ཁྱོད་ཇི་སྐད་སྨྲ། ཞེས་བྱ་བ་ནི་ཡང་
དག་པ་མ་ཡིན་པའི་རང་བཞིན་ཡོངས་སུ་དྲིས་པས་གཉེན་པོ་འགལ་བ་ཡིན་ཡང་
རྣམ་པར་རྟོག་པ་རྗེས་སུ་འཇུག་པར་ཐལ་བ་དེ་དོན་དམ་པ་ཉིད་དུ་ཡང་དག་་་་
པར་སྟོན་པའི་དོན་གྱིས་དེ་ལྟར་བརྩད་པ་ཡིན་ནོ། །འདིའི་ལན་ནི། དམིགས་པ་
དང་བཅས་པ་ལས་སྐྱེ་བར་ཁས་བླངས་པའི་ཕྱིར་དང༌། དམིགས་པ་མེད་པའི་སྐྱེ་
བ་བཀག་པའི་ཕྱིར་ན་སླར་བརྡ་ལས་བྱུང་བ་ཉིད་དུ་གང་གསུངས་པ་ཡིན་ནོ། །
ཞེས་པའི་དོན་དུ་གསེར་ཕྲེང་ལས་གསུངས་ནས། དང་བོའི་ལན་རབ་འབྱོར་
གྱིས་བཏབ་ནས། སླར་ཡང་དེ་ལ་རང་གི་དོགས་པ་བཀོད་པ་ནི། དོགས་པ་
འདི་འདྲ་བྱུང་ན་ཁྱེད་ལན་ཅི་འདེབས་ཞེས་ཤཱ་རིའི་བུ་ལ་དྲིས་པར་གསུངས་སོ། །



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
· 805.
འོན་ཀྱང་རྣམ་བཤད་ལས། མདོ་འདི་རབ་འབྱོར་གྱིས་རྩོད་པའི་སྐབས་དབྱེ་བ་
དང༌། རྟོགས་དཀའི་སྣང་བར། འདི་ཀླན་ཀ་དང་བོའི་འཕྲོས་སུ་བྱས་ནས་སྔ་མ་
ལྟར་ན་རབ་འབྱོར་རང་ཉིད་ཀྱི་དམ་བཅའ་རང་ཉིད་ཀྱིས་བཀག་པ་དང་། ཤཱ་
རིའི་བུ་རང་ཉིད་ཀྱི་སྨྲས་པའི་ལན་ལ་རང་ཉིད་ཀྱིས་ཀླན་ཀ་འཕངས་པར་ཐལ་་་
བས་སོ། །ཞེས་བཀག་ནས། མདོ་རྗེས་མའི་ནང་ནས་ཤཱ་རིའི་བུས་སྨྲས་པ་རྩོད་པ་
དང་། རབ་འབྱོར་གྱི་དེ་ལན་ལ་སྦྱར་བ་ལྟར། ཡིག་ཆར། གཉིས་པ་ལ་རྨི་ལམ་
ན་ཡང་ལས་ལམ་རྫོགས་པར་ཐལ་བར་ཞེས་གསུངས་ནས། ཤཱ་རིའི་བུའི་འོ་ན།
རྨི་ལམ་ན་དགེ་སྡིག་གི་ལས་ལམ་ཡོངས་སུ་རྫོགས་པ་ཡོད་པར་ཐལ། སད་རྨི་
གཉིས་མཚུངས་པའི་ཕྱིར། འདོད་ན། རྨི་ལམ་དུ་མི་བསད་པས་ཀྱང་། དགེ་
སློང་གི་སྡོམ་པ་གཏོང་བར་ཐལ་ལོ་ཞེས་པར། རབ་འབྱོར་གྱིས་འདོད་ལན་
བཏབ་ནས། སྡོམ་པ་མི་གཏོང་བ་བྱས་དབང་ཡིན་ལ། སད་རྨི་ལ་སྟོབས་ཆེ་ཆུང་
ཡོད་པར་གསུངས་སོ། །རྟོགས་དཀའི་སྣང་བར། རྨི་ལམ་ན་ཆོས་ཅན། བསད་
བྱ་གསོད་པ་སོགས་ཀྱི་དམིགས་པ་བདེན་པ་བ་ཡོད་པར་ཐལ། ལས་གསོག་པ་
ཡོད་པའི་ཕྱིར། ཞེས་པར། རབ་འབྱོར་གྱིས་ལན་རྨི་ལམ་དུ་བསད་པ་སོགས་
རྨིས་པ་ལ་རྗེས་སུ་གསོས་བཏབ་ཚེ། དམིགས་ཡུལ་རྟོག་བཏགས་ཀུན་རྫོབ་ཙམ་
ཡོད་ལ། དོམ་དམ་སད་པ་ལ་མེད་པས་དཔེ་མ་གྲུབ་ཅིང་། ཁྱབ་པ་མ་ངེས་
གསུངས་སོ། ཤཱ་རིའི་བུས། དམིགས་པ་དང་བཅས་པར་སྐྱེ་ན། མདོ་ལས། ཆོས་
རྣམས་ཀུན་དབེན་པར་གསུངས་པའི་ལུང་དང་འགལ་བའི་ཕྱིར། ཞེས་པ་ཀླན་
ཀ་གསུམ་པའོ། །རབ་འབྱོར་གྱིས་དབེན་པ་དོན་དམ་ཡིན་ལ། སྐྱེ་བ་ཀུན་རྫོབ་
རྫུན་ཕྱིར་ཡིན་པས་རུང་ངོ༌། །ཞེས་ལན་མཛད་དོ། །རྣམ་བཤད་དང་ཡིག་ཆར།
སད་རྨི་གཉིས་ཀར་ལས་གསོག་པ་ཡོད་ན་ལུང་འགལ་བརྗོད་པ་དོན་འདྲའོ། །
ཤཱ་རིའི་བུས་རྨི་ལམ་དུ་ཕྱིན་དྲུག་བསྒོམ་ཞིང་དེ་རྫོགས་བྱང་དུ་བསྔོས་ན་ཚོགས་་་་



• 806 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཉིས་དང་ལམ་ཡོངས་སུ་རྫོགས་པར་འགྱུར་བར་ཐལ། ། རྨི་ལམ་ན་ལས་ལམ་
རྫོགས་པ་ཡོད་པའི་ཕྱིར་ཞེས་པ་བཞི་བ་སྟེ། དེའི་ལན་དུ་རབ་འབྱོར་གྱིས་མ་
འོངས་པའི་རྒྱལ་བ་རྣམས་ཀྱང་ཡུམ་དོན་ཟབ་མོ་འདི་དྲི་བ་དྲིས་ལན་གྱིས་གདུལ་
བྱ་ལ་འདོམས་པའི་ཆེད་དུ་རབ་འབྱུང་བ་དོན་ཡོད་པའི་ཕྱིར། བྱམས་པ་ལ་དྲིས་
ཤིག་ཅེས་དྲིས་ལན་མ་རྫོགས་པ་ལྟར་བྱས་ནས་དེར་ཁ་འཕངས་ཤིང་། བྱམས་པ་
དེས་ཀྱང་མིང་ལན་ལྡོན་ནམ། སོགས་ཀྱིས་ཀླན་ཀ་ཡི་འཁོར་གསུམ་མི་དམིགས་
པར་གསུངས་ཏེ། དོན་གྱི་ལན་སྔ་མ་རྣམས་ཀྱིས་བཏབ་ཟིན་པས་སོ། །
རྩོད་ལན་འདི་དག་དངོས་སུ་རབ་འབྱོར་དང་ཤཱ་རིའི་བུས་བཀོད་ཀྱང་དོན་
ལ་གྲུབ་མཐའ་གོང་འོག་སོ་སོའི་བདག་མེད་ཀྱི་དགག་བྱ་མི་འདྲ་བའི་དབང་གིས་
གོང་མ་གོང་མའི་བདེན་གཉིས་མི་འགལ་ཚུལ་འོག་མ་འོག་མའི་བློར་མི་ཤོང་བས་
འོག་མ་རྣམས་ཀྱིས་གོང་མ་རྣམས་དང་རྩོད་ཚུལ་ཡིན་ལ། ལན་ཡང་གོང་མ་
རྣམས་ཀྱིས་རང་རང་གི་ལུགས་ཀྱི་བདེན་གཉིས་མི་འགལ་ཚུལ་གྱིས་ལན་་་་་་་་་་
འདེབས་ཚུལ་མི་འདྲ་བའི་ཁྱད་པར་རྣམས་གཞན་ལས་ཤེས་པར་བྱའོ། ། །
ཁ་ཅིག་ན་རེ། འཁོར་འདས་དོན་དམ་དུ་མེད་པར་མཉམ་པ་ཉིད་དུ་
རྟོགས་པའི་བྱང་སེམས་ཀྱི་ལམ་ཡིན་ན། སྲིད་ཞི་མཉམ་ཉིད་ཀྱི་སྦྱོར་བ་ཡིན་པས་
ཁྱབ་སྟེ། གསེར་ཕྲེང་ལས། དགུ་བ་སྲིད་དང་ཞི་བ་མཉམ་པ་ཉིད་ཀྱི་སྦྱོར་བ་ནི།
འཁོར་འདས་གཉིས་རང་བཞིན་མེད་པར་རྟོགས་ནས་སྒོམ་པའི་སྦྱོར་བའོ། །
ཞེས་དང༌། དེ་ཡང་གཙོ་བོའི་དབང་དུ་བྱས་ཀྱི། ཞིབ་ཏུ་དཔྱད་ན་ཚོགས་ལམ་
ནས་ཀྱང་བཞག་དགོས་ཏེ། འདི་གསུམ་ནི་ཆོས་རྣམས་སྤྲོས་བྲལ་དུ་སྒོམ་པ་དང་
ཞིང་དག་པར་བྱེད་པ་དང་སེམས་ཅན་སྨིན་པར་བྱེད་པ་གསུམ་ཡིན་ལ་དེ་གསུམ་
མི་བྱེད་ན་བྱང་སེམས་མ་ཡིན་པར་འགྱུར་བས་སོ། །གལ་ཏེ་ཐབས་མཁས་ཀྱི་
སྦྱོར་བ་སོ་སྐྱེ་ལ་མེད་དེ། ཡོད་ན་སྦྱོར་བ་དང་བོ་ཡོད་དགོས་པ་ལ། དེ་མེད་དེ་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
807 .
བདུད་བཞི་བཅོམ་པ་མེད་པས་ཤེ་ན། ཐབས་མཁས་ནི་དུས་དང་དུས་མ་ཡིན་པ་
ཤེས་པ་ཡིན་ལ་དེ་དེར་ཡོད་ཅིང་ཁྱབ་པ་ཡང་མེད་དེ། རྣམ་མཁྱེན་མེད་ཀྱང་
མངོན་རྟོགས་བརྒྱད་གང་རུང་མེད་པ་མིན་པ་བཞིན་ནོ། །ཞེས་གསུངས་པའི་
ཕྱིར། ཁྱབ་སྟེ། རྩོད་སྤོང་དང་བཅས་པ་ཤིན་ཏུ་གསལ་བར་གསུངས་ལ། ལུས་
རྣམ་བཞག་སྐབས་སུའང་འདི་དང་སྔ་མ་གཉིས་ཀྱིས་མཚམས་ནི་འཆད་པར་་་་་
འགྱུར་རོ། །ཞེས་བཤད་ཟིན་པ་འདི་ཡིན་པའི་ཕྱིར་རོ། །ཞེས་ཟེར། །
ཡང་ཁ་ཅིག སྲིད་ཞི་མཉམ་ཉིད་སོགས་གསུམ་ནི་དག་ས་ཁོ་ནར་འཇོག་
དགོས་པའི་ཕྱིར་ཏེ། དག་སའི་ཡེ་ཤེས་ལ་འབྲས་བུའི་ལྡོག་ཆའི་སྒོ་ནས་གསུམ་དུ་
ཕྱེ་བ་ཙམ་ཡིན་པའི་ཕྱིར་ཏེ། ཡིག་ཆར། དེས་ན་སྲིད་ཞི་མཉམ་ཉིད་ཀྱི་སྦྱོར་བ་
དང་། ཞིང་དག་སྦྱོར་བ་དང་། ཐབས་མཁས་སྦྱོར་བ་གསུམ་འབྲས་བུའི་ལྡོག་ཆ་
ནས་ཐ་དད་དུ་བཤད་པ་ཙམ་ཡིན་པའི་ཕྱིར། དཔེར་ན། བྱང་སེམས་ཀྱི་དག་
སའི་ལུས་དྲན་པ་ཉེར་བཞག་ཞིང་དག་སྦྱོར་བ་གང་ཞིག་སྲིད་ཞི་མཉམ་ཉིད་
སྦྱོར་བ་ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། རྣམ་བཤད་དང་
རྟོགས་དཀའི་སྣང་བ་གཉིས་ཀར་དེ་ལྟར་གསུངས་པའི་ཕྱིར་ཟེར་ན་བརྟག ཁ་
ཅིག རྨི་ལམ་དུ་མི་བསད་པར་རྨིས་ནས་རྗེས་ཀྱི་མངོན་ཞེན་དྲག་པོས་གསོས་
བཏབ་པའི་ལས་ཆོས་ཅན། བྱས་བསགས་ཚང་བའི་ལས་ཡིན་པར་ཐལ། སྐབས་
འདིའི་རྩོད་ལན་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ། བསགས་ལ་མ་
བྱས་པའི་ལས་ཡིན་པའི་ཕྱིར་ཏེ། ཡིད་ལས་ཡིན་པའི་ཕྱིར། ཁྱབ་སྟེ། རྗེ་ཉིད་ཀྱི་
ལམ་རིམ་ལས། ཡིད་ལས་ལ་མུ་གཉིས་པ་མེད་ཅིང་། ཞེས་བཀའ་སྩལ་བའི་ཕྱིར།
ཁོ་ན་རེ། ལུང་དེའི་དོན་ནི་ཡིད་ལས་བསགས་ལ་མ་བྱས་པ་མེད་པ་ལ་བྱེད་པར་
གུང་ཐང་སྨྲ་བའི་ཉི་མས་གསུངས་པ་ལྟར་ཡིན་པས་སྐྱོན་མེད་དོ་ཞེ་ན། འོ་ན།།
དེ་ཆོས་ཅན། སྲོག་གཅོད་བྱས་བསགས་ཚང་བའི་ལས་ཡིན་པར་ཐལ། འདོད་



• 808 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པའི་ཕྱིར། འདོད་ན། དེ་ཆོས་ཅན། སྲོག་གཅོད་ཀྱི་ལས་ཡིན་པར་ཐལ། ས་
འདོད་པའི་ཕྱིར། འདོད་ན། དེ་ཆོས་ཅན། ལུས་ལས་ཡིན་པར་ཐལ། འདོད་
པའི་ཕྱིར། རྗེས་གུང་ཐང་བའི་གསུང་དེ་ཡང་། བསྡུས་དོན་ལས། གནོད་སེམས་
བྱས་བསགས་ཚང་བ་ཡིན་ནམ་དཔྱད། །ཅེས་པ་ལྟར་དུ་དྲངས་ན་གནོད་སེམས་
བྱས་བསགས་ཚང་ལ། སྲོག་གཅོད་བསགས་ལ་མ་བྱས་པའི་ལས་ཡིན་པས་
འགྲིག་པ་དང༌། རྗེ་དེ་ཉིད་ཀྱིས་ཕྱི་རྩོམ་དབང་བཙན་བྱས་དགོས་པར་བཤད་པ་
དང་ཡང་མཐུན་ནོ། །ཞེས་ཟེར་བས་དཔྱད། །
དྲི་བ། ལོངས་སྤྲུལ་སྒྲུབ་བྱེད་ཞིང་དག་སྦྱོར་བ་དང་། ཐབས་
མཁས་སྦྱོར་བ་གཉིས་ཀྱི་མཚན་ཉིད་དང་དབྱེ་བ་སོགས་གང༌།
ལན། རང་གང་དུ་འཚང་རྒྱ་འགྱུར་གྱི་ཞིང་ཁྱད་པར་ཅན་འགྲུབ་པའི་
སྨོན་ལམ་སོགས་ཀྱི་དགེ་རྩ་མཐུ་ཅན་གྱི་དག་སའི་སེམས་དཔའི་ཡེ་ཤེས་གང་ཞིག་
གཙོ་བོ་ལོངས་སྐུའི་ལག་རྗེས་འཇོག་བྱེད་དེ། ཞིང་དག་སྦྱོར་བའི་མཚན་ཉིད།
དབྱེ་ན། སངས་རྒྱས་ཀྱི་ཞིང་གི་སྣོད་དག་པའི་སྦྱོར་བ། བཅུད་དག་པའི་སྦྱོར་བ་
གཉིས་ཡོད། ཞིང་དག་སྦྱོར་བ་ནི་སྣོད་བཅུད་གཉིས་ཀ་དག་པ་སྒྲུབ་པ་ཡིན་ལ།
དེའང་གསེང་ཕྲེང་ལས། ཞིང་སྦྱོང་བ་ནི་རང་གི་སེམས་སྦྱོང་བ་ཡིན་ནོ། །ཞེས་
གསུངས་པ་ལྟར་མཎྜལ་འབུལ་བ་སོགས་ཞིང་དག་པའི་རྒྱུའི་གཙོ་བོ་ཡིན་ཞིང་།
ལོངས་སྐུ་ནི་གནས་འོག་མིན་ཁོ་ནར་བཞུགས་ཤིང་། བཀྲེས་སྐོམ་དང་རྡོ་བ་ཚེར་
མ་སོགས་ཀྱི་མིང་ཙམ་ཡང་མི་འབྱུང་བའི་ཞིང་གི་འབྱོར་བ་ཕུན་ཚོགས་ལ་ལོངས་
སྤྱོད་པ་དང༌། མཐུན་སྣང་དུའང་མཚན་བཟང་བོ་སུམ་ཅུ་རྩ་གཉིས་དང་དཔེ་
བྱད་བཟང་བོ་བརྒྱད་ཅུས་སྤྲས་པའི་སྐུའི་རྣམ་པ་གཞན་དུ་མི་འགྱུར་བས་ན་ཞིང་
དག་སྦྱོར་བ་ལོངས་སྐུ་འགྲུབ་བྱེད་ཀྱི་རྒྱུར་བཞག་གོ །འབད་རྩོལ་རགས་པ་ཞི་
བའི་སྒོ་ནས་འཕྲིན་ལས་ལྷུན་གྱིས་གྲུབ་པའི་དག་སའི་སེམས་དཔའི་ཡེ་ཤེས་གང་་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན། །
• 809.
ཞིག གཙོ་བོ་སྤྲུལ་སྐུའི་ལག་རྗེས་འཇོག་བྱེད་དེ། ཐབས་མཁས་སྦྱོར་བའི་མཚན་
ཉིད། དབྱེ་ན་བཅུ་ཡོད་དེ། བར་ཆད་ཀྱི་ཆོས་ལས་འདས་པའི་ཐབས་མཁས་
སྦྱོར་བ་དང་། མི་གནས་པའི་ཐབས་མཁས་སྦྱོར་བ་དང༌། སྨོན་ལམ་ཤུགས་ཀྱིས་
འཕངས་པའི་ཡེ་ཤེས་དང༌། ཐུན་མོང་མ་ཡིན་པའི་དེ་དང༌། མ་ཆགས་པའི་དེ་
དང༌། མི་དམིགས་པའི་དེ་དང་། མཚན་མ་མེད་པའི་དེ་དང་། སྨོན་པ་མེད་
པའི་དེ་དང༌། ཕྱིར་མི་ལྡོག་པའི་རྟགས་ཀྱི་དེ་དང༌། ཚད་མེད་པའི་ཐབས་མཁས་
སྦྱོར་བ་དང་བཅུ་ཡོད་པའི་ཕྱིར། རིགས་པའི་གནས་ལྔ་སོགས་དག་མ་དག་གི་
གདུལ་བྱ་རིགས་ཅན་གསུམ་གྱི་དོན་མཐའ་དག་སྒྲུབ་ཚུལ་མཁས་པ་ནི་ཡུལ་དང་།
དེ་ལྟར་ཤེས་ནས་ཀྱང་རྫོགས་སྨིན་སྦྱངས་གསུམ་མ་བྱས་པར་བར་མ་དོར་ཡང་་་་་
དག་མཐའ་མངོན་དུ་མི་བྱེད་པའི་སྦྱོར་བ་ནི་སྙིང་རྗེའི་ལག་རྗེས་ལ་འོང་ཞིང་།
རྒྱུ་མཚན་དེས་ན་ཐམས་མཁས་སྦྱོར་བ་ནི་དག་མ་དག་གི་གདུལ་བྱའི་དོན་བྱེད་་་
པའི་སྤྲུལ་སྐུ་འགྲུབ་བྱེད་ཀྱི་རྒྱུ་ལ་བཞག་པ་ཡིན་ནོ། ། ། །
ཐབས་མཁས་སྦྱོར་བ་བཅུའི་དང་བོའི་སྐབས་ཀྱི་བདུད་བཞི་སོ་སོའི་མཚན་་
ཉིད་ཡོད་དེ། ཉེར་ལེན་གྱི་ཕུང་བོ་ཕྲ་རགས་གང་རུང་དེ། ཕུང་བོའི་བདུད་ཀྱི་
མཚན་ཉིད། ཉོན་མོངས་དང་དེའི་བག་ཆགས་གང་རུང་དེ། ཉོན་མོངས་པའི་
བདུད་ཀྱི་མཚན་ཉིད། ལས་ཉོན་དང་དེའི་བག་ཆགས་གང་རུང་གིས་འཆི་བའི་
ཆ་དེ། འཆི་བདག་གི་བདུད་ཀྱི་མཚན་ཉིད། དེ་ལས་འདའ་བ་ལ་བར་དུ་གཅོད་
པའི་འདོད་ལྷ་དང་དེའི་བྱེད་པ་ཅི་རིགས་དེ། ལྷའི་བུའི་བདུད་ཀྱི་མཚན་ཉིད་དོ།
སྤྱིར་བདུད་བཞི་བོ་དེ་ནི་འཆི་བདག་གི་བདུད་ཀྱི་ནང་དུ་འདུ་བ་ཡིན་ཏེ། འཆི་
བ་དེ་ལ་གང་དུ་འཆི་བ། གང་གིས་འཆི་བ། གང་འཆི་བ། འཆི་བ་ལས་མི་
འདའ་བར་བྱེད་པ་བཞིར་བྱས་ནས། ཉེར་ལེན་གྱི་ཕུང་བོ་ཞིག་བླང་ཕྱིན་ཆད་
དེར་རང་དབང་མེད་པར་འཆི་བས་སྐབས་སུ་གང་དུ་འཆི་བ་ཕུང་བོའི་བདུད་་་་



，810 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་། ལས་ཉོན་གྱི་དབང་གིས་སྲིད་རྩེར་ནས་མནར་མེད་ཀྱི་བར་དུ་འཁོར་ལོ་
བསྐོར་ཏེ་རང་དབང་མེད་པར་འཁྱམས་པར་འགྱུར་བས་གང་གིས་འཆི་བ་ཉོན་་་
མོངས་པའི་བདུད་དང་། འཆི་བ་གང་ཡིན་པ་འཆི་བདག་གི་བདུད། འཆི་བ་
ལས་མི་འདའ་བར་བྱེད་པའི་རྒྱུ་ལྷའི་བུའི་བདུད་དང་བཞི་ཡོད་པའི་ཕྱིར། འཆི་
བ་ནི་རྒུད་པ་སྤྱི་ལ་བྱས་ན་དེ་ལས་གྲོལ་བ་ལ་འཆི་བ་མེད་པ་ཞེས་བྱ་སྟེ། མདོ་
ལས་མྱང་འདས་ཐོབ་པ་ལ་བདུད་རྩི་བརྙེས། ཞེས་གསུངས་པ་དེ། བདུད་རྩིའི་
སྐད་དོད་ཨ་མི་ཏའི། མྲྀ་ཏ་འཆི་བ་དང༌། ཨ་དགག་ཚིག་ཡིན་པའི་འཆི་བ་མེད་
པའི་བརྙེས་པའི་དོན་ཡིན་པའི་ཕྱིར་རོ། །ཁ་ཅིག་བདུད་བཞི་རགས་པ་བཅོམ་
ཚུལ་ཡོད་དེ། ཐེག་དམན་ལྷག་མེད་ཀྱི་ཚེ་ཕུང་བོ། དགྲ་བཅོམ་ཚེ་ཉོན་མོངས།
གཉིས་ཀའི་ཆ་ལས་ལ། གྲོལ་བའི་ཚེ་འཆི་བདག་ མཐོང་ལམ་གྱི་ཚེ་ལྷའི་བུའི་
བདུད་བཅོམ་པ་ཡིན་ལ། ཕྲ་མོ་བཅོམ་པ་སངས་རྒྱས་པ་དང་དུས་མཉམ་སྟེ།
རྣམ་བཤད་ལས། ཐེག་དམན་པ་རྣམས་མཐོང་ལམ་ཐོབ་ནས་ལྷའི་བུའི་བདུད་
ལས་འདས་ཤིང་། དགྲ་བཅོམ་པ་ཐོབ་ནས་ཉོན་མོངས་པའི་བདུད་ལས་འདའོ། །
གཉིས་ཀའི་ཆ་ལས་རྣམ་པར་གྲོལ་བ་འཆི་བདག་གི་བདུད་ལས་འདའ་སྟེ། ཚེའི་
འདུ་བྱེད་ཀྱི་བྱིན་གྱི་རློམ་པ་དབང་བའི་ཕྱིར། ཕུང་བོའི་བདུད་ལས་ལྷག་མེད་ཀྱི་
མྱང་འདས་ཐོབ་ན་འདའའོ། །ཐེག་པ་ཆེན་པོ་བ་ཕྱིར་མི་ལྡོག་གི་རྟགས་ཐོབ་
ནས་ལྷའི་བུའི་བདུད་ལས་འདའ་ཞིང་། ས་བརྒྱད་པ་ཐོབ་ནས་བདུད་གཞན་
གསུམ་རགས་པ་ལས་འདས་ལ་བདུད་བཞི་མ་ལུས་པ་བཅོམ་པ་ནི་སངས་རྒྱས་པ་
ནའོ། །ཞེས་གསུངས་པའི་ཕྱིར་ཟེར། །
ཡང་ཁ་ཅིག་བཤད་ཚུལ་གཞན་རུང་ཡང་ཕྱིར་མི་ལྡོག་པའི་རྟགས་ཐོབ་
པ་ནས་འཇོག་པར་བཤད་པ་མི་འཐད་དེ། དེ་ཐེག་ཆེན་སྦྱོར་ལམ་ནས་འཇོག་
དགོས་པའི་ཕྱིར་ཏེ། རྟོག་དཀའི་སྣང་བ་ལས། ཐེག་ཆེན་འབྱོར་ལམ་དུ་ལྷའི་



༄༅།།སྐབས་བཞི་བའི་སྐོར་གྱི་དྲི་བ་དྲིས་ལན།
·811 .
བུའི་བདུད་ལས་འདའ་སྟེ་ཕྱིར་མི་ལྡོག་ཐོབ་པས་སོ། །ས་བརྒྱད་པ་ནས་ཉོན་
མོངས་པ་དང་ཕུང་བོའི་བདུད་ལས་འདའ་སྟེ། ཉོན་མོངས་མ་ལུས་པར་སྤངས་
ཤིང་ཡིད་ཀྱི་རང་བཞིན་གྱི་ལུས་ཐོབ་པས་སོ། །ས་དེར་ཚེ་ལ་དབང་ཐོབ་པས་
འཆི་བདག་ལས་ཀྱང་འདའོ། ཞེས་དང༌། ཡིག་ཆར་ཡང༌། དེ་ལྟར་དུ་གསུངས་
ཏེ། སྡོམ་ལས། བདུད་ཀྱང་བཞི་སྟེ་གང་ཞིག་འཆི་བ་ནི། །ཉེ་བར་ལེན་པའི་ཕུང་
བོ་ཕྲ་རགས་དང༌། །གང་གིས་འཆི་བ་ཉོན་མོངས་བག་ཆགས་བཅས། །འཆི་བའི་
ངོ་བོ་ཕྲ་རགས་འཆི་བདག་བདུད། ། །དེ་ལས་འདའ་བའི་བར་གཅོད་འདོད་ལྷ་
དང༌། །དེ་ཡི་བྱེད་པ་ཅི་རིགས་ལྷའི་བུའི་བདུད། །ཅེས་བདུད་བཞི་ཕྲ་རགས་ཀྱི་
ངོས་འཛིན་དང་། དེ་ནས་ཐེག་དམན་དུ་བཅོམ་ཚུལ་དང༌། རིམ་བཞིན་ཕྱི་མ་
ཐེག་ཆེན་སྦྱོར་ལམ་དུས། གཞན་གསུམ་ས་བརྒྱད་ཚེའོ་ཞེས། །ཐེག་ཆེན་དུ་
བཅོམ་ཚུལ་གསུངས་པའི་ཕྱིར་ཟེར། ཁོ་ན་རེ། དེ་ཡང་མི་འཐད་དེ། གཞན་
རུང་ཡང་ས་བརྒྱད་པར་བཤད་པ་དང་། བདུད་བཞི་ལ་ཕྲ་རགས་མ་ཕྱེ་བར་
ཐེག་དམན་དུ་བཅོམ་པ་རྣམས་མི་འཐད་པའི་ཕྱིར་ཟེར། ཡང་ཁ་ཅིག གཞན་
རྣམས་རུང་ཡང་ས་བརྒྱུད་པ་ནས་འཆི་བདག་གི་བདུད་རགས་པ་བཅོམ་པར་་་་་
བཤད་པ་མི་འཐད་དེ། ལས་ཉོན་གྱི་འཆི་བ་སྤངས་པ་ས་དང་བོ་ནས་ཡིན་པའི་
ཕྱིར་ཏེ། གསེར་ཕྲེང་ལས། ཉོན་མོངས་པའི་བདུད་ས་བརྒྱད་པ་ནས་དང་།
འཆི་བའི་བདུད་ལ་ལས་ཉོན་གྱི་དབང་གིས་འཆི་བ་ས་དང་བོ་ནས་མེད་ཀྱང་་་་་
ཡིད་ལུས་ཀྱི་འཆི་འཕོ་བ་སངས་རྒྱས་མ་ཐོབ་བར་དུ་མི་ལྡོག་པས་འཆི་བའི་་་་་་་
བདུད་དང་། ཕུང་བོའི་བདུད་སངས་རྒྱས་མ་ཐོབ་བར་དུ་དང་། ལྷའི་བུའི་
བདུད་ཀྱང་དེ་གསུམ་ལ་བར་ཆད་བྱེད་པས་དེ་གསུམ་ཇི་སྲིད་འཇུག་པ་དེ་སྲིད་་་་
དུ་ཡོད་དོ། །ཞེས་གསུངས་པའི་ཕྱིར། ཁྱབ་སྟེ། འདི་ནི་རྒྱུད་བླ་མར། འཕགས་
པས་ན་དང་རྒ་བ་དང་། །འཆི་བའི་སྡུག་བསྔལ་རྩད་ནས་སྤངས། །ཞེས་པ་རྩ་



812 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འགྲེལ་དང་ཤིན་ཏུ་མཐུན་པས་འདི་ཁོ་ན་རྗེའི་དགོངས་པ་ཡིན་པའི་ཕྱིར་ཟེར་་་་་
བས་དཔྱད་པར་བྱའོ། །
སྨྲས་པ།
དོན་རྣམ་མཁའ་སྤྱོད་ཡིད་འཕྲོག་སྒེག་མོའི་བཞིན། །
ཤེས་རྣམ་ཨུད་པལ་ཟུར་མིག་ཟུང་གིས་འཁྱུད། །
སྦྱོར་རྣམ་རིན་ཆེན་རྒྱན་གྱིས་མཛེས་པ་འབར། །
འཕགས་བཞིའི་མཛའ་བོ་འགུགས་པ་ཁྱོད་མིན་སུ། །
རྒྱལ་བ་བློ་བཟང་གྲགས་པ་ཡབ་སྲས་ཀྱིས། །
རྣམ་དག་དྲི་མེད་ལུང་རིགས་ཞིབ་མོ་ཡིས། །
ལེགས་པར་བཤད་པ་རྣམ་བཤད་གསུམ་གྱི་དོན། །
གངས་ཅན་མཁས་པའི་འགྲེལ་ལུགས་ཟབ་གནད་མང༌། །
དེ་ལྟ་ན་ཡང་བློ་དམན་བདག་འདྲ་ཡིས། །
སོ་སོའི་དོན་ལ་དཔྱོད་པར་ག་ལ་ནུས། །
འཇམ་བཞད་བླ་མ་ཡབ་སྲས་རྗེས་འབྲངས་ནས། །
ཆེ་ལོང་ཙམ་ཞིག་བཀོད་པ་སྐལ་བ་སྦོམ། །



•813 •
སྐབས་ལྔ་བའི་སྐོར་གྱི་དྲི་བ་དྲིས་ལན།
བཤད་སྒྲུབ་འཁོར་ལོ་ཟུང་གི་གཟི་བྱིན་གྱིས། །་
བདེ་སྐྱིད་སྣང་བ་རྒྱས་པའི་དཀྱིལ་འཁོར་ཅན། །
ལུང་རྟོགས་བསྟན་པའི་དཔལ་ཡོན་སྤེལ་བའི་གཉེན། །
དྲན་དབང་བཤེས་གཉེན་རྣམས་ལ་སྙིང་ནས་འདུད། །
དྲི་བ། རྩེ་སྦྱོར་གྱི་མཚན་ཉིད་དང་། དབྱེ་བ་གང་།།
ལན། རང་རྒྱུ་རྣམ་རྫོགས་སྦྱོར་བ་ལ་བརྟེན་ནས་ཐེག་ཆེན་ཚོགས་ལམ་
ལས་ཁྱད་པར་དུ་གྱུར་པའི་སྐྱེ་མེད་གསུམ་གྱི་རྣམ་པ་སྒོམ་པ་ལ་དབང་དུ་གྱུར་་་་་་
པའི་ཐོབ་པའི་ཤེས་རབ་ཀྱིས་ཟིན་པའི་སེམས་དཔའི་རྣམ་འབྱོར་དེ། རྩེ་སྦྱོར་གྱི་
མཚན་ཉིད། དབྱེ་བ་བསྡུས་ན་སྦྱོར་མཐོང་སྒོམ་གསུམ་དང་བར་ཆད་མེད་པའི་
རྩེ་སྦྱོར་བཞི། འབྲིང་དུ་སྦྱོར་ལམ་རྩེ་སྦྱོར་བཞི། མཐོང་སྒོམ་བར་ཆད་མེད་པའི་
རྩེ་སྦྱོར་གསུམ་དང་བདུན། རྒྱས་པར་ཕྱེ་ན་མཁྱེན་གསུམ་གྱི་རྣམ་པ་བརྒྱ་དོན་
གསུམ་སྒོམ་པའི་རྩེ་སྦྱོར་བརྒྱ་དང་དོན་གསུམ་ཡོད་དེ། གསེར་ཕྲེང་ལས། དབྱེ་
ན་རྩེ་མོ་བདུན་དང་། ཞེས་དང༌། རྣམ་བཤད་ལས། དབྱེ་བ་བསྡུས་ན་བཞི་
དང་། རྒྱས་པར་ན་བརྒྱ་དང་བདུན་ཅུ་རྩ་གསུམ་མོ། །ཞེས་གསུངས་པའི་ཕྱིར་
དང་། བརྒྱ་དོན་གསུམ་ནི་རྩེ་སྦྱོར་བདུན་ཀའི་རེ་རེའི་སྐབས་ནའང་ཡོད་དོ། །ས་
མཚམས་ཐེག་ཆེན་གྱི་སྦྱོར་ལམ་དྲོད་ནས་རྒྱུན་མཐའི་བར་དུ་ཡོད། ཕྱིར་མི་ལྡོག་
པའི་རྟགས་ཐོབ་པའི་སེམས་དཔའ་དེ། སློབ་པ་ཕྱིར་མི་ལྡོག་པའི་དགེ་འདུན་གྱི་
མཚན་ཉིད། དབྱེ་ན་ཕྱིར་མི་ལྡོག་པའི་སྦྱོར་མཐོང་སྒོམ་གསུམ་གྱི་སློབ་པ་གསུམ་
ཡོད། ཕྱིར་མི་ལྡོག་པའི་རྟགས་ཐོབ་པའི་སྦྱོར་ལམ་པ་དེ། སྦྱོར་ལམ་ལ་གནས་



• 814 . ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
པའི་ཕྱིར་མི་ལྡོག་པའི་དགེ་འདུན་གྱི་མཚན་ཉིད། ཕྱིར་མི་ལྡོག་པའི་རྟགས་ཐོབ་
པའི་མཐོང་ལམ་པ་དེ། མཐོང་ལམ་ལ་གནས་པའི་ཕྱིར་མི་ལྡོག་པའི་དགེ་འདུན་
གྱི་མཚན་ཉིད། ཕྱིར་མི་ལྡོག་པའི་རྟགས་ཐོབ་པའི་སྒོམ་ལམ་པ་དེ། སྒོམ་ལམ་ལ་
གནས་པའི་ཕྱིར་མི་ལྡོག་པའི་དགེ་འདུན་གྱི་མཚན་ཉིད། སྦྱོར་ལམ་ནས་ཕྱིར་མི་
ལྡོག་པའི་རྟགས་ཐོབ་པའི་སེམས་དཔའ་དེ། ཕྱིར་མི་ལྡོག་པའི་སློབ་པ་དབང་
རྣོན་གྱི་དགེ་འདུན་གྱི་མཚན་ཉིད། དེ་ལ་སྦྱོར་མཐོང་སྒོམ་གསུམ་གྱི་དབང་རྣོན་
ཕྱིར་མི་ལྡོག་པ་གསུམ་ཡོད། མཐོང་ལམ་ནས་ཕྱིར་མི་ལྡོག་པའི་རྟགས་ཐོབ་པའི་
སེམས་དཔའ་དེ། །ཕྱིར་མི་ལྡོག་པའི་སློབ་པ་དབང་འབྲིང་གི་དགེ་འདུན་གྱི་
མཚན་ཉིད། དབྱེ་ན་གཉིས། སྒོམ་ལམ་ནས་ཕྱིར་མི་ལྡོག་པའི་རྟགས་ཐོབ་པའི་
སེམས་དཔའ་དེ། སློབ་པ་དབང་རྟུལ་གྱི་ཕྱིར་མི་ལྡོག་པའི་དགེ་འདུན་གྱི་མཚན་
ཉིད། དབྱེ་ན་དག་པ་ས་གསུམ་གྱི་གསུམ་ཡོད་དོ། ། །
དྲི་བ། སྦྱོར་ལམ་དྲོད་རྩེ་མོ་བཟོད་པ་ཆོས་མཆོག་གི་རྩེ་སྦྱོར་བཞི་
སོ་སོའི་མཚན་ཉིད་དང༌། དབྱེ་བ་སོགས་གང༌། །
ལན། རྩེ་སྦྱོར་རྟགས་ཀྱིས་མཚོན་ནས་བསྟན་པའི་ཆ་ནས་བཞག་པའི་ཐེག་
ཆེན་གྱི་ངེས་འབྱེད་ཆ་མཐུན་དང་བོ་དེ། དྲོད་རྩེ་སྦྱོར་གྱི་མཚན་ཉིད། ཆ་བཞག་
གིས་རྟགས་མ་ཐོབ་པའི་དེ་སྡུད། དབྱེ་ན་སྦྱོར་ལམ་དྲོད་པ་དབང་བོ་རབ་
འབྲིང་ཐ་གསུམ་གྱི་རྒྱུད་ཀྱི་གསུམ་ཡོད། བསོད་ནམས་འཕེལ་བས་མཚོན་ནས་
བསྟན་པའི་ཆ་ནས་བཞག་པའི་ཐེག་ཆེན་གྱི་ངེས་འབྱེད་ཆ་མཐུན་གཉིས་པ་དེ།
རྩེ་མོའི་རྩེ་སྦྱོར་གྱི་མཚན་ཉིད། དབྱེ་ན་གསུམ། ཐབས་ཤེས་རྟོགས་པ་བརྟན་
པོས་མཚོན་ནས་བསྟན་པའི་ཐེག་ཆེན་གྱི་ངེས་འབྱེད་ཆ་མཐུན་གསུམ་པ་དེ།
བཟོད་པའི་རྩེ་སྦྱོར་གྱི་མཚན་ཉིད། དབྱེ་བ་འདྲ། སེམས་ཀུན་ནས་གནས་པས་
མཚོན་ནས་བསྟན་པའི་ཐེག་ཆེན་གྱི་ངེས་འབྱེད་ཆ་མཐུན་བཞི་བ་དེ། ཆོས་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
，815 •
མཆོག་གི་རྩེ་སྦྱོར་གྱི་མཚན་ཉིད། དབྱེ་ན་གསུམ་ཡོད། འདིར་བསྟན་དྲོད་རྩེ་
དེའི་རྟགས་བཅུ་གཉིས་ཡོད་དེ། རྟོགས་དཀའི་སྣང་བ་ལས། དང་བོ་ནི། ཆོས་
ཅན། རྩེ་སྦྱོར་ཐོབ་པ་ཡིན་ཏེ། ཤིན་ཏུ་གོམས་པའི་ཕྱིར་རྨི་ལམ་གྱི་གནས་སྐབས་
ན་ཡང་ཆོས་ཐམས་ཅད་རྨི་ལམ་དང་འདྲ་བ་ལ་སོགས་པར་ལྟ་བའི་བྱང་སེམས་་་་
ཡིན་པའི་ཕྱིར། འོག་མ་རྣམས་ལའང་འདི་བཞིན་སྦྱར་རོ། །རྨི་ལམ་ན་ཡང་ཉན་
ཐོས་ལ་སོགས་པའི་ས་ལ་དགའ་བའི་སེམས་མི་བསྐྱེད་པ་དང་། རྨི་ལམ་ན་ཡང་
དེ་བཞིན་གཤེགས་པ་ལ་སོགས་པ་ཟབ་མོའི་ཆོས་སྟོན་པ་མཐོང་བ་དང་། རྨི་
ལམ་ན་ཡང་སངས་རྒྱས་ཀྱི་རྫུ་འཕྲུལ་གྱིས་རྣམ་པར་འཕྲུལ་བ་དམིགས་པ་དང་།
རྨི་ལམ་ན་སྡུག་བསྔལ་མྱོང་བ་ན་སད་པའི་ཚེ་ཆོས་ཐམས་ཅད་རྨི་ལམ་དང་འདྲ་
བར་སྟོན་པའི་སེམས་བསྐྱེད་པ་དང་། རྨི་ལམ་དུ་དམྱལ་བ་ལ་སོགས་པའི་སེམས་
ཅན་མཐོང་བ་སྔོན་དུ་འགྲོ་བས་རང་གི་སངས་རྒྱས་ཀྱི་ཞིང་དུ་ངན་སོང་སྤོང་བ་་་
རྗེས་སུ་དྲན་པ་དང་། གཉིས་པ་ནི། བདག་རྫོགས་བྱང་དུ་ལུང་བསྟན་ན་མེ་འདི་
ཞི་བར་གྱུར་ཅིག་ཅེས་བརྗོད་པས་གྲོང་ཁྱེར་ལ་སོགས་པ་ཚིག་པ་རབ་ཏུ་ཞི་བར་་་
བྱེད་པའི་བདེན་པའི་བྱིན་གྱིས་བརླབས་གྲུབ་པ་དང༌། བདག་དེ་ལྟར་ལུང་
བསྟན་ན་མི་མ་ཡིན་པས་བཟུང་བ་འདི་བཏང་བར་གྱུར་ཅིག་ཅེས་བརྗོད་པས་་་་
གནོད་སྦྱིན་ལ་སོགས་པ་མི་མ་ཡིན་པ་མེད་པར་བྱེད་པའི་བདེན་པའི་ཚིག་གྲུབ་་་་
པ་དང་། རང་ཉིད་ཀྱིས་བདུད་ལས་མངོན་པར་ཤེས་པས་ཕ་རོལ་བདུད་དང་
སྡིག་གྲོགས་ཟིལ་གྱིས་གནོན་པའི་དགེ་བའི་བ ཤེས་གཉེན་བསྟེན་པ་དང་།
གཞན་དོན་དུ་རྣམ་པ་ཐམས་ཅད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སློབ་པ་་་་་
དང༌། ཐབས་ཅད་ལ་བདེན་པར་མངོན་པར་ཞེན་པ་མེད་པ་དང་། བདེན་མེད་
དུ་སྤྱོད་པས་སངས་རྒྱས་ཀྱི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་རྣམས་སོ། །
ཞེས་གསུངས་པ་ལྟར་རོ། །རྟགས་འདི་དག་འདི་དང་རྣམ་བཤད་གསེར་ཕྲེང་



• 816 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སོགས་ལས་སད་རྨི་གང་གི་གནས་སྐབས་སུ་སྦྱར་ཚུལ་ལ་གསུངས་ཟིན་མི་མཐུན་
པས་དོགས་པ་འོག་ཏུ་འཆད་དོ། །ཡིག་ཆར། དང་བོ་བརྒྱད་འབྲས་རྟགས་དང་།
ཕྱི་མ་བཞི་རང་བཞིན་གྱི་རྟགས་ཡིན་ཏེ། དང་བོ་བརྒྱད་རྩེ་སྦྱོར་ཐོབ་རྗེས་སུ་དེ་
དཔོག་བྱེད་དང༌། ཐ་མ་བཞི་རྩེ་སྦྱོར་དུ་དུས་གཅིག་པའི་དཔོག་བྱེད་ཡིན་པའི་
ཕྱིར། ཞེས་གསུངས་པ་ལྟར། དང་བོ་བརྒྱུད་རྩེ་སྦྱོར་ཐོབ་རྗེས་སུ་འབྱུང་ཞིང་།
དེ་ལྟར་རྨི་ལམ་ན་ཡང་ཆོས་ཀུན་རྨི་ལམ་དང་འདྲ་བར་ལྟ་བ་སོགས་ཀྱི་རྟགས་་་་་
ལས། དེའི་སྔོན་དུ་ཐབས་ཤེས་ཀྱི་རྟོགས་པ་བརྟན་པོ་ཐོབ་པར་རང་ངམ་གཞན་
ཅི་རིགས་ཀྱིས་དཔོག་པར་བྱེད་པ་རྒྱུ་སྔོན་སོང་སྒྲུབ་སོགས་ཀྱི་འབྲས་རྟགས་དང་།
དབང་རྣོན་གྱིས་ཚོགས་ལམ་གྱི་སྐབས་ནས་ཕྱི་ནང་གི་ཡོངས་འཛིན་བསྟེན་པ་་་་་
དང་། ཀུན་བྱང་གི་ཆོས་རྣམས་བདེན་སྟོང་དུ་སྒོམ་བཞིན་པ་སོགས་བཞི་རྩེ་སྦྱོར་
ཐོབ་པ་དང་དུས་མཉམ་དུ་ཕྱིར་མི་ལྡོག་པའི་རྟགས་སུ་འགྱུར་ཞིང༌། རྩེ་སྦྱོར་
དང་ངོ་བོ་གཅིག་ཡིན་པས་རང་བཞིན་གྱི་རྟགས་ཡིན་ནོ། ། །
རྩེ་མོའི་རྩེ་སྦྱོར་ནི། རྣམ་འཕེལ་བཅུ་དྲུག་གི་སྒོ་ནས་བཤད་པ་ཡིན་པས་
རྣམ་འཕེལ་བཅུ་དྲུག་ནི། རྟོགས་དཀའི་སྣང་བ་ལས། བཅུ་དྲུག་གང་ཞེ་ན།
འཛམ་བུ་གླིང་ལ་སོགས་པ་སྟོང་གསུམ་གྱི་འཇིག་རྟེན་གྱི་ཁམས་ཀྱི་སེམས་ཅན་ཇི་
སྙེད་ཀྱིས་དེ་བཞིན་གཤེགས་པ་ལ་མཆོད་པ་བས་རྩེ་སྦྱོར་བསྒོམས་པ་བསོད་་་་་་་
ནམས་ལྷག་པ་དང་། དེ་ལས་ཀྱང་ཁྱད་པར་དུ་རྩེ་མོའི་ཤེར་ཕྱིན་ཡིད་ལ་བྱེད་པ་
ལྷག་པ་དང་། དེ་ལས་ཀྱང་མི་སྐྱེ་བའི་ཆོས་ལ་མོས་པའི་བཟོད་པའི་ཐོབ་པ་དང་།
དེ་ལས་ཀྱང་ཁྱད་པར་དུ་བྱང་ཆུབ་པར་བྱ་བ་དང་བྱང་ཆུབ་པར་བྱེད་པའི་ཆོས་་་
བདེན་པར་མི་དམིགས་པ་དང༌། དེ་ལས་ཀྱང་ཁྱད་པར་དུ་འཛམ་བུ་གླིང་གི་
སེམས་ཅན་ཐམས་ཅད་དགེ་བ་བཅུ་ལ་སོགས་པ་དང་གཟུགས་མེད་པའི་སྙོམས་་་
པར་འཇུག་པ་ཐོབ་པ་ལས་རྩེ་སྦྱོར་བ་བསོད་ནམས་ཁྱད་པར་དུ་འཕགས་པ་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
1
.817 .
དང་། ལྷའི་རིགས་ཐམས་ཅད་ཉེ་བར་འོང་ཞིང་བྱང་ཆུབ་ལ་བསྐུལ་བ་དང་།
བདུད་ལས་ཐམས་ཅད་ཟིལ་གྱིས་གནོན་པ་དང་། སྟོན་པ་དང་འདྲ་བར་ཐེག་པ་
གཅིག་ལ་ཞུགས་པའི་སྐྱེ་བོ་ལ་མཚུངས་པར་གནས་པ་ཞེས་བྱ་བ་ཕྱི་གཙོ་བོར་་་་་་
གྱུར་པའི་བསོད་ནམས་རྣམ་པ་བརྒྱད་དང༌། ཡང་རྣམ་པ་ཐམས་ཅད་དུ་
གཟུགས་མེད་ཀྱི་སེམས་ཐོབ་ཀྱང་དེར་མི་སྐྱེ་བ་ལ་སོགས་པའི་ཐབས་ལ་མཁས་་་་
པས་བསླབ་པ་ཡོངས་སུ་དག་པ་དང༌། རྩེ་མོ་ཐོབ་ནས་གདོན་མི་ཟ་བར་སངས་
རྒྱས་སུ་ངེས་པས་སངས་རྒྱས་ཀྱི་རིགས་ཅན་ཉིད་དང་། ། འབྲས་བུ་སངས་རྒྱས་
ཉིད་ཐོབ་པའི་རྒྱུ་མཚན་སེམས་བསྐྱེད་སོགས་ཀྱི་ནུས་པ་གཞན་ལས་ལྷག་པ་དང་།
ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་ཀྱི་སེམས་མི་སྐྱེ་བ་དང་། བདེན་པའི་
གཟུགས་ལ་སོགས་པ་དང་ལྡན་པར་རྟོགས་པའི་སེམས་རབ་ཏུ་མི་སྐྱེ་བ་དང་།
ཤེས་རབ་ཀྱི་ཕ་རོལ་ཏུ་ཕྱིན་པ་ཀུན་བསྡུས་པ་ཤེས་པ་དང༌། ཐེག་པ་གསུམ་གྱི་
ཕུན་སུམ་ཚོགས་པ་ཐམས་ཅད་འཐོབ་པ་དང་། ལྟ་བ་ཐམས་ཅད་དང་བྲལ་བས་
ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་ཕྱི་ལས་གཞན་་་
ནང་གཙོ་བོར་གྱུར་པའི་བསོད་ནམས་རྣམ་པ་བརྒྱད་དོ། །ཞེས་གསུངས་པ་ལྟར་
རོ། །དོན་བསྡུས་སྒྲོན་མེར་རྩེ་མོའི་རྩེ་སྦྱོར་རྣམ་འཕེལ་བཅུ་དྲུག་པོ་ཡིན་པས་
བཅུ་དྲུག་གཅིག་ཆར་སྐྱེ་བར་བཤད་པ་མི་འཐད་དོ། །དེ་
རང་ལུགས་ལ་རྣམ་འཕེལ་བཅུ་དྲུག་པོ་སྦྱོར་ལམ་རྩེ་སྦྱོར་གོང་ནས་གོང་་་་་་
འཕེལ་དུ་སོང་བའི་གནས་སྐབས་ལ་འཇོག་པས་སྔ་ཕྱིར་སྐྱེ་བ་ཡིན་ལ། འགྲེལ་བ་
འདིར་ཡང་གོང་དུ་ཁྱད་པར་དུ་འཕགས་པ་ཞེས་སོགས་ཀྱིས་ཀྱང་རིམ་ཅན་དུ་སྐྱེ་
བར་འགྲུབ་པའི་ཕྱིར། ཆོས་མཆོག་རྩེ་སྦྱོར་མདོ་ལས། ཐེག་པ་ལ་དང་བོར་
ཞུགས་པ་ལ་སོགས་པའི་སེམས་དཔའ་བཞིའི་སེམས་བསྐྱེད་ལ་ཡི་རང་བའི་་་་་་
བསོད་ནམས་མང་བས་མཚོན་ནས་བསྟན་པའི་སེམས་དཔའ་བཞིའི་ངོས་འཛིན་་



818 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
ལ། འགྲེལ་ཆེན་དུ་ལུགས་གསུམ་བཀོད་པའི་དང་བོ། རྣམ་རྟོག་བཞིའི་གཉེན་
པོ་མཐོང་ལམ་སྒོམ་ལམ་རྟོགས་པ་བོ་བཞི་ལ་གནས་པ་དང༌། གཉིས་པ་སྦྱོར་
ལམ་དྲོད་རྩེ་སོགས་བཞི་ལ་གནས་པ་དང་། གསུམ་པ་མོས་སྤྱོད་དང་མ་དག་ས་
བདུན་དང་དག་པ་ས་གསུམ་དང་ས་བཅུའི་ཁྱད་པར་ལ་གནས་པར་འདོད་པ་་་་
གསུམ་བཤད་པའི་ཕྱིར། དང་བོ་གྲུབ་སྟེ། འགྲེལ་ཆེན་ལས། ཅི་རིགས་པར་སྔར་
བཤད་པའི་མཐོང་ལམ་དང་སྒོམ་པའི་ལམ་དག་གིས་རྣམ་པར་རྟོག་པ་བཞིའི་་་་་
གཉེན་པོ་རྟོགས་པ་བོ་རྣམ་པ་བཞི་བསྟན་པས་རྣམ་པ་བཞིར་བཤད་པ་ཡིན་ནོ། །
ཞེས་གསུངས་པའི་ཕྱིར། ཞེས་དང་། གཉིས་པ་གྲུབ་སྟེ། འགྲེལ་ཆེན་ལས།
གཞན་དག་ནི་རྟགས་དང་རྣམ་པར་འཕེལ་བ་དང་བརྟན་པ་དང་སེམས་ཀུན་ཏུ་་
གནས་པའི་ཕྱིར་རང་གི་ངོ་བོ་རྟོགས་པའི་དབྱེ་བས་བཤད་པ་ཡིན་ནོ། །ཞེས་
འདོད་དོ། །ཞེས་དང༌། གསེར་ཕྲེང་ལས། རྩེ་སྦྱོར་བཞི་དང་། ཞེས་གསུངས་
པའི་ཕྱིར། འདིས་རྩ་བར། རྣམ་རྟོག་བཞི་བོ་ལྡན་བརྟེན་པ། །ཞེས་གསུངས་པ་
ལ་བསམ་པར་མངོན་ནོ། །རྟགས་གསུམ་པ་གྲུབ་སྟེ། ལུགས་གསུམ་པ་དེ་སློབ་
དཔོན་རང་ལུགས་ཡིན་ཞིང་ཉི་སྣང་གི་སྐབས་དང་བོ་དང་མཐུན་པ་ཡིན་པའི་་་་
ཕྱིར། འགྲེལ་ཆེན་ལས། དེ་ལ་ཐེག་པ་ལ་དང་བོར་ཞུགས་པ་ནི་མོས་པས་སྤྱོད་
པའི་སའོ། །སྤྱོད་པ་ལ་ཞུགས་པ་ནི་རབ་ཏུ་དགའ་བ་ལ་སོགས་པའི་ས་བདུན་པ་
ལ་གནས་པའོ། །ཕྱིར་མི་ལྡོག་པ་ནི་མི་གཡོ་བ་ལ་སོགས་པའི་ས་གསུམ་ལ་གནས་
པའོ། །སྐྱེ་བ་གཅིག་གིས་ཐོགས་པ་ནི་ས་བཅུ་བའོ་ཞེས་གཞན་དག་འཆད་དོ། །
ཞེས་དང་། གསེར་ཕྲེང་ལས། ཕྱི་མ་ནི་རང་ལུགས་སུ་མངོན་པས་དེ་ཉིད་འཐད་
པར་སེམས་སོ། །ཞེས་གསུངས་པའི་ཕྱིར། ཞེས་གསུངས་པ་ལྟར་རོ། །
ཁ་ཅིག་ན་རེ། རྟགས་བཅུ་གཉིས་ཀྱི་དང་བོ་དྲུག་ནི་རྨི་ལམ་ཁོ་ན་དང་།
བདུན་པ་ལ་སད་རྨི་གཉིས་ཡོད་ལ། ལྷག་མ་ལྔ་ལ་ཁྱད་པར་དེ་གཉིས་གང་ཡང་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
819.
སྦྱར་མི་དགོས་ཏེ། མདོ་ལས་དེ་ལྟར་གསུངས་པའི་ཕྱིར་ཏེ། གསེར་ཕྲེང་ལས།
མདོ་ནས་དང་བོ་དྲུག་རྨི་ལམ་དང་། བདུན་པ་ལ་རྨི་ལམ་དང་སད་པ་གང་རུང་
སྦྱར་ནས་ལྷག་མ་ལ་དེ་གཉིས་གང་གི་ཡང་ཐ་སྙད་མ་མཛད་དོ། །ཞེས་གསུངས་
པའི་ཕྱིར་ཟེར། ཡང་ཁ་ཅིག དེ་ལྟར་མ་ཡིན་ཏེ། རྟགས་བཅུ་གཉིས་ཀྱི་དང་བོ་
དྲུག་རྨི་ལམ་ཁོ་ན་དང༌། བདུན་བརྒྱད་གཉིས་སད་རྨི་གཉིས་ཀ་དང༌། ཐ་མ་
བཞི་སད་པའི་གནས་སྐབས་ལ་སྦྱོར་དགོས་པའི་ཕྱིར་ཏེ། གསེར་ཕྲེང་ལས།
གཉིས་པ་ནི། ཐབས་ཤེས་སོགས་ཐམས་ཅད་ཀྱི་ཐོག་མར་དང་རྨི་ལམ་ན་ཡང་
ཞེས་ཐ་མ་བཞི་མ་གཏོགས་པ་ཐམས་ཅད་ལའོ། །ཞེས་དང༌། བདུན་པ་ནི། རྨི་
ལམ་མམ་སད་པ་གང་རུང་དུ་ཞེས་སོགས་དང་། བརྒྱད་པ་ནི། རྨི་ལམ་མམ་སད་
པའི་ཚེ་ཞེས་སོགས་པའི་གསུངས་ཕྱིར་ཟེར། ཡང་ཁ་ཅིག དེ་གཉིས་ཀ་མི་
འཐད་པར་ཐལ། རྟགས་བཅུ་གཉིས་ཀྱི་དང་བོ་ལྔ་རྨི་ལམ་ཁོ་ན་དང་། དེ་ནས་
གཉིས་སད་རྨི་གཉིས་ཀ་དང་། ཐ་མ་ལྔ་སད་པའི་སྐབས་ཁོ་ནར་སྦྱར་བའི་ཕྱིར་
ཏེ། རྣམ་བཤད་ལས། སྦྱོར་ལམ་དྲོད་ལ་གནས་པའི་སེམས་དཔའ་ཆོས་ཅན། རྨི་
ལམ་གྱི་གནས་སྐབས་ན་ཡང་ཆོས་ཐམས་ཅད་རྨི་ལམ་དང་འདྲ་བ་ལ་སོགས་པར་
བལྟ་བ་དང་ལྡན་ཏེ། སད་དུས་སུ་སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་
ཤིན་ཏུ་གོམས་པའི་ཕྱིར་རྩེ་མོའི་སྦྱོར་བ་ཐོབ་པ་ཡིན་ཏེ། ཐེག་ཆེན་སེམས་བསྐྱེད་
ལ་གོམས་པའི་སྟོབས་ཀྱིས་རྨི་ལམ་ན་ཡང་ཉན་ཐོས་ལ་སོགས་པའི་ས་ལ་དགའ་་་
བའི་སེམས་མི་བསྐྱེད་པའི་ཕྱིར། བསྒྲུབ་བྱའི་ཆོས་སྔ་མ་ལ། རྟགས་ནི་སངས་
རྒྱས་མཐོང་བ་དང་མི་འབྲལ་བའི་ཐེག་ཆེན་གྱི་དགེ་རྩ་སྨིན་པའི་སྟོབས་ཀྱིས་རྨི་་་་
ལམ་ན་ཡང་དེ་བཞིན་གཤེགས་པ་འཁོར་བརྒྱ་སྟོང་གིས་བསྐོར་ཆོས་སྟོན་པ་ལ་་་་་
སོགས་པ་མཐོང་བ་དང་སངས་རྒྱས་ཀྱི་རྫུ་འཕྲུལ་གྱི་རྣམ་པར་འཕྲུལ་བ་ནམ་་
མཁའ་ལ་འཕགས་ཏེ་ཆོས་སྟོན་པ་སོགས་རྨི་ལམ་དུ་དམིགས་པ་དང༌། བདག་



• 820 · ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སད་ནས་སེམས་ཅན་རྣམས་ལ་ཆོས་ཐམས་ཅད་རྨི་ལམ་དང་འདྲ་བར་བསྟན་་་་་
པར་བྱའོ། སྙམ་ནས་རྨི་ལམ་དུ་ཡང་ཆོས་སྟོན་པའི་སེམས་སྐྱེ་བ་དང་། སད་པ་
དང་རྨི་ལམ་གྱི་གནས་སྐབས་ན་ཡང་དམྱལ་བ་ལ་སོགས་པའི་སེམས་ཅན་མཐོང་
བ་སྔོན་དུ་འགྲོ་བས་ཞེས་སོགས་དང་། རྨི་ལམ་དང་སད་པ་ན། གྲོང་ཁྱེར་ཞེས་
སོགས་དང་། སད་པའི་སྐབས་སུ་སྐྱེས་པ་དང་བུད་མེད་གནོད་སྦྱིན་ཞེས་སོགས་
གསུངས་པའི་ཕྱིར། ཁྱབ་སྟེ། དང་བོ་དྲུག་རྨི་ལམ་ཁོ་ནར་འབྱུང་ལ་དེ་ནས་
གཉིས་སད་རྨི་གཉིས་ཀར་སྦྱར་ལ། ཐ་མ་ལྔ་ལ་སད་པ་ཁོ་ན་ལས་མ་སྦྱར་བའི་
ཕྱིར་ཟེར། ཡང་ཁ་ཅིག དེ་རྣམས་མི་རིགས་ཏེ། རྟགས་བཅུ་གཉིས་ཀྱི་དང་བོ་
དྲུག་རྨི་ལམ་དང༌། ཐ་མ་དྲུག་སད་པའི་རྟགས་སུ་འཇོག་དགོས་པའི་ཕྱིར་ཏེ།
རྟོགས་དཀའི་སྣང་བ་ལས། དུས་ཀྱི་སྒོ་ནས་རྨི་ལམ་གྱི་རྟགས་དྲུག་དང༌། སད་
པའི་རྟགས་དྲུག་གོ། ཞེས་གསུངས་པའི་ཕྱིར་ཟེར། །
ཡང་ཁ་ཅིག བཤད་ཚུལ་དེ་རྣམས་མི་འཐད་པར་ཐལ། རྨི་ལམ་ཞེས་པ་
ཐམས་ཅད་ལ་སྦྱར་རུང་བའི་ཕྱིར་ཏེ། རྩ་བར། རྨི་ལམ་ན་ཡང་ཆོས་རྣམས་ཀུན།།
ཞེས་པའི་ཡང་སྒྲས་ལྷག་མ་བཅུ་གཅིག་བསྡུས་པའི་ཕྱིར་དང༌། འགྲེལ་བར་ཡང་
དེ་བཞིན་དུ་གསུངས་པའི་ཕྱིར་ཟེར་བ་སོགས་ལ་དཔྱད་དགོས། ཡང་རྗེ་གུང་
ཐང་བློ་གྲོས་ཀྱི་ཕར་ཕྱིན་ལས། རྣམ་བཤད་ལས་དེ་ལྟར་གསུངས་པའི་ཕྱིར་ན་མ་
ཁྱབ་སྟེ། དེ་རེད་མདའ་བའི་བཤད་པ་བཀོད་ཙམ་ཡིན་པའི་ཕྱིར་ཏེ། དྲུག་པ་
མདོ་ལས། བྱང་ཆེན་རྨི་ལམ་དུ་ཡང་། ཞེས་པ་ལྟར་སྣང་བ་གཉིས་ཀར་སྦྱར་ལ།
བདུན་པ་ནས་སད་རྨི་གཉིས་ཀ་སྦྱར་ལ་བདུན་བརྒྱད་གཉིས་སེམས་ཅན་ཡིན་་་་་
མིན་གྱི་གནོད་པ་ཞི་བར་འདྲ་བས་སད་རྨི་གཉིས་ཀར་སྦྱར་བའི་ཕྱིར། ཞེས་རྣམ་
བཤད་ཀྱི་དེ་རེད་མདའ་བའི་བཤད་པ་བཀོད་ཙམ་ལས་རང་ལུགས་མིན་པར་་་་་
གསུངས་སོ། ། །



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
: 821 .
ཡང་འགྲེལ་བའི་ཟིན་བྲིས་ལས། དྲོད་རྩེ་སྦྱོར་ལ་རྟགས་བཅུ་གཉིས་ཡོད་ལ།
རྣམ་བཤད་ལྟར་ན་དང་བོ་ལྔ་རྨི་ལམ་དང་། དེ་ནས་གཉིས་སད་རྨི་གཉིས་ཀ་
དང་། དེ་ནས་ལྔ་སད་པའི་སྐབས་དང་སྦྱར་ལ་བུདྷཱ་ཤྲཱིས་དང་བོ་དྲུག་རྨི་ལམ་
དང༌། དེ་ནས་གཉིས་སད་རྨི་གཉིས་ཀ་དང༌། དེ་ནས་བཞི་སད་པའི་སྐབས་ལ་
སྦྱར། མདོ་ལས་དང་བོ་དྲུག་རྨི་ལམ་དང་། བདུན་པ་སད་རྨི་གཉིས་ཀ་དང་སྦྱར་
ལ་ལྷག་མ་ལ་ཁྱད་པར་མ་སྦྱར་རོ། །ཞེས་གསུངས་པ་ལྟར་གསུང་ཟིན་མི་མཐུན་
པ་མང་བས་དཔྱད་པར་བྱའོ། །
ཁ་ཅིག་གིས། རྨི་ལམ་གྱི་ཤེས་པ་ལ་སྒོམ་བྱུང་ཡོད་པར་ཐལ། དེར་གྱུར་
པའི་ཞི་ལྷག་ཟུང་འབྲེལ་ཡོད་པའི་ཕྱིར་ཏེ། རྣམ་བཤད་ལས། རྩེ་མོར་ཕྱིན་པའི་
སྦྱོར་བ་ཐོབ་པའི་རྟགས་རྣམ་པ་བཅུ་གཉིས་དག་ཏུ་མདོ་ལས་བཞེད་དེ། སྒོམ་
བྱུང་གི་སྟོབས་ཀྱིས་རྨི་ལམ་ན་ཡང་ཆོས་རྣམས་ཀུན། རྨི་ལམ་ལྟ་བུར་ཞི་ལྷག་
ཟུང་འབྲེལ་གྱི་ཏིང་ངེ་འཛིན་གྱིས་ལྟ་བ་ལ་སོགས་རྣམ་པ་བཅུ་གཉིས་སུ་མདོ་་་་་
ལས་བཞེད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག་དེ་མི་འཐད་
པར་ཐལ། དེ་འདྲ་བའི་ཞི་ལྷག་ཟུང་འབྲེལ་ཡོད་ན་རྟོག་པར་གྱུར་པའི་ཞི་ལྷག་
ཟུང་འབྲེལ་ཡོད་དགོས་ཤིང་། དེ་ལྟར་ན་དེ་རྟོག་པར་གྱུར་བའི་སྒོམ་བྱུང་ཡིན་
དགོས། རྟོག་པར་གྱུར་པའི་སྒོམ་བྱུང་ཡིན་ན། གོང་མའི་སས་བསྡུས་ཡིན་དགོས་
པའི་ཕྱིར་ཏེ། བསམ་བྱུང་གི་དོན་ལ་ཡང་དང་ཡང་དུ་འདྲིས་པར་བྱེད་པའི་
ཁམས་གོང་མའི་སས་བསྡུས་ཀྱི་ཞེན་རིག་དེ། རྟོག་པར་གྱུར་པའི་སྒོམ་བྱུང་གི་
མཚན་ཉིད། ཅེས་བློ་རིག་མཐའ་དཔྱོད་ལས་གསུངས་པའི་ཕྱིར། གལ་ཏེ་དེ་འདྲ་
བའི་ཞི་ལྷག་ཟུང་འབྲེལ་གོང་མའི་སས་བསྡུས་ཡིན་ཏེ། གོང་མའི་སས་བསྡུས་ཀྱི་
གཉིད་ཡོད་པའི་ཕྱིར་ཟེར་ན། གཏན་ནས་མི་འཐད་དེ། གཉིད་ཡིན་ན་འདོད་
པའི་སས་བསྡུས་ཡིན་དགོས་པའི་ཕྱིར་ཏེ། གོང་མའི་སས་བསྡུས་ཀྱི་གཉིད་མེད་



• 822 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཕྱིར་ཏེ། མཛོད་ལས། དེ་ལས་འགྱོད་གཉིད་མི་དགེ་རྣམས། །བསམ་གཏན་
དང་བོ་དག་ན་མེད། །ཅེས་གསུངས་པའི་ཕྱིར། ཁྱབ་སྟེ། ལུང་འདིས་གོང་མའི་
སས་བསྡུས་ཀྱི་འགྱོད་པ་དང་གཉིད་དང་། མི་དགེ་བ་རྣམས་མེད་པར་གསུངས་
པའི་ཕྱིར་ཞེས་ཟེར། འདི་དང་མཐུན་པར་ཡང་ཁ་ཅིག་རྣམ་བཤད་ཀྱི་ལུང་དེའི་
དོན་ནི་ཉིན་པར་ཞི་ལྷག་ཟུང་འབྲེལ་གྱིས་དེ་ལྟར་དུ་སྒོམ་པའི་ལག་རྗེས་ལས་རྨི་་་
ལམ་ན་ཡང་དེ་འདྲའི་བློ་འབད་མེད་དུ་འབྱུང་བའི་དོན་དུ་བྱའོ། །དེ་ཡང་རྒྱལ་
ཚབ་རང་ཉིད་ཀྱི་བསྡུས་དོན་ལས། སད་དུས་སུ་ཞི་ལྷག་ཟུང་འབྲེལ་གྱི་སྒོ་ནས་
སྟོང་ཉིད་སྒོམ་པའི་སྟོབས་ཀྱིས་རྨི་ལམ་ན་ཡང་ཆོས་ཀུན་བདེན་སྟོང་སྒྱུ་མ་ལྟ་་་་་
བུར་རྟོགས་པ་ལ་སོགས་པའི་རྟགས་བཅུ་གཉིས་གང་རུང་ཐོབ་པའི་ངེས་འབྱེད་་་
ཆ་མཐུན་དང་བོའོ། །སྟོང་ཉིད་ལ་དམིགས་པའི་སྒོམ་བྱུང་གི་སྟོབས་ཀྱིས་འཐོབ་
དགོས་པ་ཡིན་གྱི། སྤྱིར་རྨི་ལམ་ན་ཆོས་ཀུན་རྨི་ལམ་ལྟ་བུའོ་སྙམ་དུ་དྲན་པ་ཙམ་
ནི། སོ་སྐྱེ་ཐ་མལ་བ་ལ་ཡང་དུ་མ་ཞིག་འབྱུང་ངོ༌། །ཞེས་དང༌། ལམ་བསྒྲིགས་
ལས། རྨི་ལམ་རྨི་བའི་སྔ་རོལ་སྒོམ་བྱུང་དེ་ལྟ་བུ་སྔོན་དུ་མ་སོང་ན། རྨི་ལམ་གྱི་ཚེ་
སྟོང་ཉིད་དྲན་པས་ཀྱང་རྩེ་སྦྱོར་ཐོབ་པར་འཇོག་མི་ནུས་སོ། །ཞེས་པ་རྣམས་
ཀྱིས་ཤེས་སོ། །འདི་ནི་རྨི་ལམ་གྱི་རྟགས་གཞན་ལ་ཡང་འདྲ་སྟེ། དེ་ཉིད་ལས།
དེ་བཞིན་དུ་སངས་རྒྱས་འཁོར་དང་བཅས་པ་ནམ་མཁའ་ལ་བཞུགས་པ་མཐོང་་་
བ་སོགས་ཀྱང་ཤེས་པར་བྱའོ། །ཞེས་གསུངས་པའི་ཕྱིར་ཟེར། །
ཡང་ཁ་ཅིག རྨི་ལམ་དུ་སྟོང་ཉིད་གསར་དུ་རྟོགས་པ་མེད་པར་ཐལ། དམ་
བཅའ་འཐད་པའི་ཕྱིར། འདོད་མི་ནུས་ཏེ། རྗེ་དགེ་འདུན་གྲུབ་ཀྱིས་མཁས་གྲུབ་
རྗེའི་རྣམ་ཐར་དུ། རྨི་ལམ་དུ་ཡང་རྗེ་བཙུན་ཙོང་ཁ་བས། །འོད་སྲུང་ལེའུ་གསལ་
བར་གསུངས་པའི་ཚེ། །ལྟ་བ་འཁྲུལ་བའི་དྲི་མ་ཀུན་བཅོམ་ནས། །ཆོས་ཉིད་
མངོན་དུ་གྱུར་ལ་གསོལ་བ་འདེབས། །ཞེས་དང་། དེ་བཞིན་དུ་དམ་པ་གོང་མའི་
k



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 823 .
རྣམ་ཐར་རྣམས་སུ་མཚན་ལམ་དུ་ལྷག་པའི་ལྷ་ལས་ཆོས་གསན་པར་གསུངས་པ་་
ཇི་སྙེད་ཅིག་ཡོད་པའི་ཕྱིར་ཟེར་བ་ལ། ཁ་ཅིག་མ་ཁྱབ་སྟེ། དེ་ནི་དམ་པ་དེ་དག་
གི་ཐུགས་རྒྱུད་དག་པའི་སྟོབས་ཀྱིས་མཚན་ལམ་དུ་དེ་འདྲའི་སྣང་བ་བྱུང་བ་རྗེས་
སུ་སད་པའི་གནས་སྐབས་སུ་དྲན་ཏེ་དེ་དག་ལ་ངེས་པ་གསར་དུ་རྙེད་པ་ལ་བྱེད་་
པས། དོན་དེ་དང་དེ་རྟོགས་པའི་བློ་དངོས་ཕྱིས་སུ་སད་པའི་ཚེ་རྒྱུད་ལ་སྐྱེ་
དགོས་པའི་ཕྱིར། ཞེས་ཟེར་བ་རྣམས་ལ་དཔྱད་དགོས་སོ། །
དྲོད་རྩེ་སྦྱོར་ཐོབ་ན། རྟགས་བཅུ་གཉིས་གང་རུང་ཐོབ་པས་མ་ཁྱབ་སྟེ།
རྟགས་བཅུ་གཉིས་གང་རུང་ཐོབ་པའི་སྦྱོར་ལམ་པ་ཡིན་ན། བྱང་སེམས་དབང་
རྣོན་ཡིན་དགོས་པའི་ཕྱིར་ཏེ། ཡིག་ཆར། ཡང་ཁ་ཅིག་ན་རེ། རྟགས་བཅུ་
གཉིས་དང་ལྡན་པའི་ཐེག་ཆེན་གྱི་ངེས་འབྱེད་ཆ་མཐུན་དང་བོ་དེ། དྲོད་རྩེ་སྦྱོར་
གྱི་མཚན་ཉིད་ཟེར་ན། བྱང་སེམས་དབང་བོ་རྟུལ་འབྲིང་གཉིས་ཀྱི་རྒྱུད་ཀྱི་རྩེ་
སྦྱོར་རེ་རེ་ནས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ནས།
རྩ་བར་འདོད་ན། དེ་ཆོས་ཅན། རྟགས་བཅུ་གཉིས་ཐོབ་པར་ཐལ་ལོ། །འདོད་
པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་སྦྱོར་ལམ་གྱི་ཕྱིར་མི་ལྡོག་པའི་
རྟགས་ཐོབ་པར་ཐལ། ཁྱོད་ཀྱིས་དེའི་རྟགས་བཅུ་གཉིས་ཐོབ་པའི་ཕྱིར། འདོད་
ན། ཁྱོད་སེམས་དཔའ་དབང་རྣོན་གྱི་རྒྱུད་ཀྱི་སྦྱོར་ལམ་ཡིན་པར་ཐལ། རྟགས་
བཅུ་གཉིས་ཐོབ་པའི་སྦྱོར་ལམ་ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེ་
དང་གཅིག་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་
མི་རུང་སྟེ། དྲོད་རྩེ་སྦྱོར་ཐོབ་ན། རྟགས་བཅུ་གཉིས་གང་རུང་ཐོབ་པས་ཁྱབ་
པའི་ཕྱིར་ཏེ། རྟགས་བཅུ་གཉིས་གང་རུང་ཐོབ་པའི་གང་ཟག་གི་རྒྱུད་ཀྱི་ངེས་
འབྱེད་ཆ་མཐུན་དང་བོ་དེ། དྲོད་རྩེ་སྦྱོར་གྱི་མཚན་ཉིད་ཡིན་པའི་ཕྱིར་ཏེ། རྣམ་
བཤད་ལས། རྩེ་སྦྱོར་ཐོབ་པ་དེའི་རྟགས་བཅུ་གཉིས་གང་རུང་ཐོབ་པའི་ངེས་



• 824 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འབྱེད་ཆ་མཐུན་དང་བོ་དང༌། སྟོང་གསུམ་གྱི་སེམས་ཅན་དང་མཉམ་པའི་
སངས་རྒྱས་མཆོད་པ་བས་ལྷག་པ་ལ་སོགས་པའི་རྣམ་འཕེལ་བཅུ་དྲུག་ཚང་བའི་
གཉིས་པ་དང་། མཁྱེན་གསུམ་རྗེས་མཐུན་པ་རྫོགས་པའི་ཤེས་རབ་དང་།
གཞན་དོན་ལ་མི་ཕྱེད་པའི་བརྟན་པ་ཐོབ་པའི་གསུམ་པ་དང༌། མཐོང་ལམ་སྐྱེད་
པའི་ནུས་པ་སྨིན་པས་ཏིང་ངེ་འཛིན་མཐའ་ཡས་པའི་སེམས་ཀུན་ཏུ་གནས་པ་་་་
ཐོབ་པའི་ངེས་ཆ་བཞི་བ་དང༌། བཞི་ནི་རིམ་པ་བཞིན་དུ་དྲོད་རྩེ་སྦྱོར་སོགས་ཀྱི་
མཚན་ཉིད་དོ། །ཞེས་གསུངས་པའི་ཕྱིར། གཞན་ཡང༌། བྱང་སེམས་དབང་བོ་
རྣོ་རྟུལ་གང་ཡིན་ཀྱང་དྲོད་རྩེ་སྦྱོར་གྱི་གནས་སྐབས་སུ་ཐོབ་དགོས་ཏེ། སྐབས་
བཞི་བར་བཤད་པའི་རྟགས་ནི་ཕྱིར་མི་ལྡོག་པའི་རྟགས་ཡིན་ལ། འདིར་བཤད་
པ་ནི་རྩེ་སྦྱོར་གྱི་རྟགས་ཡིན་གྱི་ཕྱིར་མི་ལྡོག་པའི་རྟགས་མ་ཡིན་པའི་ཕྱིར། དེས་
ན་རྟོགས་དཀའི་སྣང་བར། དེ་ཡང་སྔར་བཤད་པ་ནི་རྫོགས་བྱང་ལས་ཕྱིར་མི་
ལྡོག་པ་ཙམ་གྱི་རྟགས་ཡིན་ལ། འདི་རྩེ་སྦྱོར་ཐོབ་པའི་རྟགས་ཡིན་པས་ཁྱད་པར་
སྨྲས་སོ། །ཞེས་ཁྱད་པར་ཡོད་པར་གསུངས་པ་ལྟར་འདིར་བཤད་པ་ནི་རྩེ་སྦྱོར་
གྱི་རྟགས་ཡིན་གྱི་ཕྱིར་མི་ལྡོག་པའི་དེ་མ་ཡིན་པའི་ཕྱིར། གཞན་དུ་ན་བྱང་
སེམས་དབང་རྟུལ་སྦྱོར་ལམ་དྲོད་པ་བ་དེ། དྲོད་རྩེ་སྦྱོར་ཐོབ་པར་རྟོགས་པའི་
རྗེས་དཔག་མེད་པར་འགྱུར་ལ། ཁྱོད་དྲོད་རྩེ་སྦྱོར་ཐོབ་པའི་རྟགས་དང་མི་ལྡན་
པའི་ཕྱིར། རྟགས་ཁས། འཁོར་གསུམ། གལ་ཏེ་དེ་འདྲའི་རྟགས་ཙམ་ཐོབ་ཀྱང་
རྟགས་བཅུ་གཉིས་མ་ཐོབ་པས་སྐྱོན་མེད་ཅེ་ན། འོ་ན་དེ་འདྲའི་སྦྱོར་ལམ་པ་དེ་
ཆོས་ཐམས་ཅད་རྨི་ལམ་དང་འདྲ་བར་རྟོགས་པས་རྗེས་ཐོབ་ཏུ་ཡང་དེ་ལྟར་དུ་་་
བལྟ་བ་མ་ཡིན་པར་ཐལ་ལོ། །འདོད་ན། དེས་ས་བརྒྱད་པའི་བར་དུ་རྟགས་དེ་
དག་ཐོབ་པ་མི་སྲིད་པར་ཐལ་ལོ། །དེས་ན་དོན་བདུན་ཅུའི་མཐའ་དཔྱོད་དང་
ཡིག་ཆ་གཉིས་ཀར་དྲོད་རྩེ་སྦྱོར་གྱི་མཚན་ཉིད་ཀྱི་ཟུར་དུ་ཆ་བཞག་སྦྱར་བ་ནི་མི་་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
，825
རིགས་པ་ཁོ་ནར་ངེས་ཏེ། རྣམ་བཤད་དང་འགལ་བའི་ཕྱིར་ཟེར་ན་བརྟག་པར་
བྱའོ། །
ཁ་ཅིག་ན་རེ། མཁྱེན་གསུམ་རྗེས་མཐུན་པ་རྫོགས་པའི་ཤེས་རབ་དང་།
གཞན་དོན་ལ་མི་ཕྱེད་པའི་ཐབས་བརྟན་པོ་ཐོབ་པའི་ངེས་འབྱེད་ཆ་མཐུན་་་་་་་
གསུམ་པ་དེ། །བཟོད་པའི་རྩེ་སྦྱོར་གྱི་མཚན་ཉིད་ཅེས་བཤད་པ་མི་འཐད་པར་
ཐལ། ཐེག་ཆེན་སྦྱོར་ལམ་བཟོད་པའི་གནས་སྐབས་སུ་མཁྱེན་གསུམ་རྗེས་
མཐུན་པ་རྫོགས་པ་མ་ཡིན་པའི་ཕྱིར་ཏེ། དེས་མ་ཐོབ་པའི་མཁྱེན་གསུམ་རྗེས་
མཐུན་པ་ཡོད་པའི་ཕྱིར། གལ་ཏེ་སྐབས་འདིར་རྫོགས་ཞེས་པ་དེ་གསུམ་ག་ཐོབ་
པ་ཙམ་ལ་བྱེད་དགོས་ཤེ་ན། འོ་ན་དྲོད་ཐོབ་ཚེའང་དེ་གསུམ་རྗེས་མཐུནཔ་
རྫོགས་པར་ཐོབ་པ་ལ་སྐྱོན་མེད་པའི་ཕྱིར་དང་། གལ་ཏེ་དེ་གསུམ་རྗེས་མཐུན་
ཞེས་པ་རྟོགས་རིགས་གསུམ་ལ་བྱེད་པས་བཟོད་པར་དེ་གསུམ་རྫོགས་ཤེ་ན་་་་་་་
གཏན་ནས་མི་འཐད་དེ། རྟོགས་རིགས་རྫོགས་པ་རྟོགས་རིགས་མཐར་ཕྱིན་པ་
དུས་མཉམ་པའི་ཕྱིར་ཏེ། དེ་ལྟར་སྐབས་དང་བོའི་མཐའ་དཔྱོད་ལས་གསུངས་
པའི་ཕྱིར། དེས་ན། ཀུན་མཁྱེན་ཉིད་གསུམ་ཆོས་རྣམས་ཀྱི། །ཡོངས་སུ་རྫོགས་
པ་ཞེས་པ་མཁྱེན་གསུམ་མཚོན་བྱེད་ཀྱི་ཆོས་སུམ་ཅུའི་རྟོགས་རིགས་ལ་བྱེད་ཀྱི།
མཁྱེན་གསུམ་རྗེས་མཐུན་པ་རྫོགས་པ་ལ་བྱེད་པ་མ་ཡིན་པའི་ཕྱིར་ཏེ། རྣམ་
བཤད་ལས། རྣམ་པ་ཐམས་ཅད་མཁྱེན་པ་ཉིད་ལ་སོགས་པ་སྔར་ཇི་སྐད་བཤད་
པའི་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་ལ་སོགས་པ་གོང་དུ་་
སྨྲས་པ་སུམ་ཅུ་བོ་རྣམས་ཀྱི་རྟོགས་རིགས་ཡོངས་སུ་རྫོགས་པ་བླ་ན་མེད་པ་ཐོབ་་་
པའི་ཕྱིར། ཞེས་དང་། མཁྱེན་གསུམ་གྱི་རྟོགས་རིགས་རྫོགས་པར་ཐོབ་པ་ཙམ་
གྱིས་དག་པ་ས་ལ་སྦྱར་བ་ཧ་ཅང་ཐལ་ལོ། །ཞེས་གསུངས་པའི་ཕྱིར། ཁྱབ་སྟེ།
རྟོགས་རིགས་ཞེས་པ་ཙམ་ལས་རྗེས་མཐུན་པ་ཞེས་མ་བྱུང་བའི་ཕྱིར་རོ། །ཞེས་



• 826 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཟེར། ཡང་ཁ་ཅིག བཤད་མ་ཐག་པ་འདིའང་མི་འཐད་དེ། མཁྱེན་གསུམ་གྱི་
རྟོགས་རིགས་རྫོགས་པར་ཐོབ་ཅེས་པ་རྟོགས་རིགས་ཚང་བར་ཐོབ་པ་ལ་བྱེད་ན་་
ཐེག་ཆེན་ཚོགས་ལམ་དུ་ཡང་ཡོད་ལ། རྟོགས་རིགས་རྫོགས་པ་ལ་བྱེད་ཟེར་ན།
བཟོད་པའི་སྐབས་སུ་མེད་དེ། སངས་རྒྱས་མ་ཐོབ་བར་དུ་མེད་པའི་ཕྱིར་རོ། །
དེར་མ་ཟད་ཆོས་སུམ་ཅུའི་རྟོགས་རིགས་ཞེས་པའང་མི་རིགས་ཏེ། གདམས་
ངག་དང༌། དམིགས་པ་སོགས་ཀྱི་རྟོགས་རིགས་མེད་པའི་ཕྱིར་རོ། །དེས་ན་
གཞུང་གི་དོན་ནི་ཆོས་སུམ་ཅུ་ཡོངས་སུ་རྫོགས་པར་བྱེད་པའི་མོས་པ་བླ་ན་མེད་་་་
པ་བཟོད་པའི་རྩེ་སྦྱོར་གྱི་སྐབས་སུ་ཐོབ་པ་དེ་ཡིན་པའི་ཕྱིར་ཏེ། གསེར་ཕྲེང་
ལས། རྣམ་མཁྱེན་ལ་སོགས་པ་སྐབས་གསུམ་དུ་ཇི་སྐད་བཤད་པའི་ཐམས་ཅད་
མཁྱེན་པ་ཉིད་གསུམ་གྱི་ཆོས་སེམས་བསྐྱེད་པ་དང་། སོགས་པས་མཐའ་གཉིས་
དང་བྲལ་བའི་མཐོང་ལམ་གྱི་བར་སུམ་ཅུ་གོང་དུ་སྨྲས་པ་རྣམས་ཅི་རིགས་པར་་་
ཡོངས་སུ་བྱེད་པ་ལ་སྨྲས་པ་བླ་ན་མེད་པ་དང་། ཞེས་གསུངས་པའི་ཕྱིར་
གསུངས་པའི་ཕྱིར་ཟེར་བས་བརྟག་གོ ། །
ཁ་ཅིག་གིས། བྱང་སེམས་བཞིའི་ངོས་འཛིན་ལ་འགྲེལ་ཆེན་དུ་ལུགས་
གསུམ་བཀོད་པའི་སྔ་མ་འཕགས་པའི་ལུགས་ཡིན་ཞིང་། གཉིས་པ་གང་གི་ཡང་
ལུགས་མིན་ལ། ཐ་མ་འཕགས་སེང་གཉིས་ཀའི་ལུགས་ཡིན་ཏེ། ཡིག་ཆར། ཡང་
ཁ་ཅིག་ན་རེ། སེམས་དཔའ་བཞིའི་ངོས་འཛིན་སློབ་དཔོན་རང་ལུགས་ལ་མེད་
པར་ཐལ། ངོས་འཛིན་ཐ་དད་པ་གསུམ་བཤད་ཅིང་མ་བཀག་པའི་ཕྱིར་ན་མ་
ཁྱབ། རྟགས་གྲུབ་སྟེ། འགྲེལ་ཆེན་དུ་བཤད་ལུགས་གསུམ་བཀོད་པའི་དང་བོ་
ཞེས་སོགས་སྔར་དྲངས་ཟིན་པ་ལྟར་ཡིན་པའི་ཕྱིར་ཟེར། ཡང་ཁ་ཅིག བཤད་
ཚུལ་དེ་མི་འཐད་པར་ཐལ། ལུགས་གསུམ་གྱི་དང་བོ་འཕགས་པའི་ལུགས། ཐ་
མ་སློབ་དཔོན་གྱི་ལུགས་ཡིན་པར་གསེར་ཕྲེང་ལས་གསུངས་པའི་ཕྱིར་ཏེ། དེ་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
-827 .
ཉིད་ལས། དང་བོ་ནི་འཕགས་པའི་ལུགས་ཡིན་ལ། ཕྱི་མ་ནི་རང་ལུགས་སུ་
མངོན་པས་དེ་ཉིད་འཐད་པར་སེམས་སོ། །ཞེས་གསུངས་པའི་ཕྱིར། ཁྱབ་སྟེ།
ཐ་མ་འཕགས་པའི་ལུགས་སུ་མ་གསུངས་པའི་ཕྱིར་དང༌། དེར་མ་ཟད་སྔ་ཕྱི་
གཉིས་ཀ་འཕགས་པའི་ལུགས་ཡིན་ན། འཕགས་པ་ལ་ནང་འགལ་ཡོད་པར་
འགྱུར་བའི་ཕྱིར་རོ། །གལ་ཏེ་འཕགས་པའི་ལུགས་ལ་བྱང་སེམས་བཞི་འདྲེན་
ཚུལ་གཉིས་ཀ་ཡོད་པས་སྐྱོན་མེད་ཅེ་ན། འོ་ན་ངོས་འཛིན་གསུམ་ག་འཕགས་
པའི་རང་ལུགས་ཡིན་པར་ཐལ། འཕགས་པའི་ལུགས་ལ་དེ་གསུམ་ག་ཡོད་པའི་
ཕྱིར། འཁོར་གསུམ་ཟེར་བ་སོགས་ལ་བརྟག་པར་བྱའོ། ། །
དྲི་བ། མཐོང་ལམ་རྩེ་སྦྱོར་གྱི་མཚན་ཉིད་དང་། དབྱེ་བ་གང༌། །
ལན། མཐོང་སྤང་བདེན་འཛིན་གྱི་གཉེན་པོ་བྱེད་པའི་ཆ་ནས་བཞག་པའི་
ཐེག་ཆེན་གྱི་བདེན་པ་མངོན་རྟོགས་དེ། མཐོང་ལམ་རྩེ་སྦྱོར་གྱི་མཚན་ཉིད། །
དེ་དང་ཐེག་ཆེན་མཐོང་ལམ་དོན་གཅིག དབྱེ་ན་མཉམ་རྗེས་གཉིས་དང་།
སྤང་བྱའི་སྒོ་ནས་མཐོང་སྤང་གི་རྣམ་རྟོག་བཞིའི་གཉེན་པོ་བཞི་སོགས་ཡོད་དོ། །
རྒྱུ་ཕྱིན་དྲུག་གི་འབྲས་བུ་བྱང་ཆེན་འཐོབ་པའི་ངོ་བོ་ཉིད་ལ་སོགས་པའི་ཡུལ་་་་་
དགུ་བོ་གང་རུང་ལ་དམིགས་ནས་བྱང་ཆུབ་སེམས་དཔའི་འཇུག་བྱའི་གཟུང་་་་་
བར་བདེན་པར་ཞེན་པའི་བློ་ཀུན་བཏགས་དེ། ངོ་བོ་ཉིད་དང་རིགས་དང་ནི། །
ཞེས་སོགས་ཀྱི་སྐབས་ནས་དངོས་སུ་བསྟན་པའི་འཇུག་པ་གཟུང་རྟོག་གི་མཚན་་་
ཉིད། རྟོག་པ་དམན་པ་ལ་སོགས་པའི་ཡུལ་དགུ་བོ་གང་རུང་ལ་དམིགས་ནས་
བྱང་ཆུབ་སེམས་དཔའི་ལྡོག་བྱའི་གཟུང་བར་བདེན་པར་ཞེན་པའི་བློ་ཀུན་་་་་་་
བཏགས་དེ། སྲིད་དང་ཞི་བར་ལྟུང་བའི་ཕྱིར། །ཞེས་སོགས་ཀྱི་སྐབས་ནས་
དངོས་སུ་བསྟན་པའི་ལྡོག་པ་གཟུང་རྟོག་གི་མཚན་ཉིད། ཡོན་ཏན་འཛིན་ཅིང་
སྐྱོན་འདོར་བ་ལ་སོགས་པའི་ཡུལ་དགུ་བོ་གང་རུང་ལ་དམིགས་ནས་རྫས་ཡོད་ཀྱི་



• 828 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལོངས་སྤྱོད་པ་པོར་བདེན་པར་ཞེན་པའི་བློ་ཀུན་བཏགས་དེ། འཛིན་པ་དང་ནི་
འདོར་བ་དང་། །ཞེས་སོགས་ཀྱི་སྐབས་ནས་དངོས་སུ་བསྟན་པའི་རྫས་འཛིན་
རྟོག་པའི་མཚན་ཉིད། ཆེད་དུ་བྱ་བ་ཆེན་པོ་གསུམ་ཇི་ལྟ་བ་བཞིན་དུ་ངེས་པར་
མི་འབྱུང་བའི་སྐྱེས་བུ་ལ་སོགས་པའི་ཡུལ་དགུ་བོ་གང་རུང་ལ་དམིགས་ནས་་་་་་
བཏགས་ཡོད་ཀྱི་ལོངས་སྤྱོད་པ་པོར་བདེན་པར་ཞེན་པའི་བློ་ཀུན་བཏགས་དེ།
ཆེད་བཞིན་ངེས་པར་མི་འབྱུང་དང༌། །ཞེས་སོགས་ཀྱི་སྐབས་ནས་དངོས་སུ་
བསྟན་པའི་བཏགས་འཛིན་རྟོག་པའི་མཚན་ཉིད་དོ། །རྟོག་པ་འདི་དག་གི་
མཚན་ཉིད་ཡིག་ཆར་མི་གསལ་ཞིང་མཁས་པའི་དབང་བོ་འགའ་ཞིག་གི་གསུང་་་
ཟིན་ལྟར་བཀོད་པ་ཡིན་ནོ། །སྐབས་འདིར་དཔྱད་པར་བྱ་བ་མང་མོད་སྐབས་
དང་བོར་ཅུང་ཟད་བྲིས་ཟིན་པས་དེའི་ཆོག་པར་བྱས་སོ། ། ། །
དྲི་བ། འདིར་བསྟན་བྱང་ཆུབ་ཆེན་པོའི་མཚན་ཉིད་གང་།
ལན། དྲི་མ་ཟད་སྐྱེ་བདེན་མེད་དུ་མངོན་སུམ་དུ་རྟོགས་པའི་ཡེ་ཤེས་
མཐར་ཐུག་དེ། འདིར་བསྟན་བྱང་ཆུབ་ཆེན་པོའི་མཚན་ཉིད། རྩ་བར། བྱང་
ཆུབ་ལ་གཞན་སྟོན་པ་དང༌། །ཞེས་སོགས་ཀྱི་སྐབས་ནས་བསྟན་པའི་བྱང་ཆུབ་
ཀྱི་རྒྱུ་ནི་རང་གིས་གདུལ་བྱ་གཞན་རྟོགས་པའི་ཆོས་འབྲས་བུ་མཐོང་ལམ་ལ་་་་་་
འགོད་ཅིང་སྟོན་པ་དང་དེའི་རྒྱུ་ལུང་གི་ཆོས་ལ་འགོད་པ་སྟེ་གཞན་རྒྱུད་སྦྱོང་བ་་་
དང་གཉིས་དང༌། རང་ཉིད་ཀྱིས་མཉམ་བཞག་ཏུ་སྒོམ་པ་སོགས་ཀྱིས་རང་རྒྱུད་
སྦྱོང་བ་གཅིག་སྟེ་གསུམ་ཡོད་དོ། །
ཁ་ཅིག་གིས། དྲི་མ་ཟད་སྐྱེ་བདེན་མེད་དུ་མངོན་སུམ་དུ་རྟོགས་པའི་ཡེ་
ཤེས་མཐར་ཐུག་དེ། འདིར་བསྟན་བྱང་ཆུབ་ཆེན་པོའི་མཚན་ཉིད། ཅེས་ཡིག་
ཆར་གསུངས་པ་ལྟར་འཐད་དེ། སྤྱིར་བྱང་ཆུབ་ཆེན་པོ་ལ་སྐུ་བཞི་དང༌།
གནས་སྐབས་ཀྱི་བྱང་ཆུབ་ཀྱང་ཡོད་པར་ཡིག་ཆར་གསུངས་པ་ལྟར་ཡིན་པའི་་་་་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
•829 •
ཕྱིར་ཟེར། ཡང་ཁ་ཅིག མཐོང་སྦྱོར་རྩེ་སྦྱོར་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར་ཏེ། སྐབས་ལྔ་བའི་དངོས་བསྟན་གྱི་བྱང་ཆུབ་ཆེན་པོ་ཡིན་
པའི་ཕྱིར་ཏེ། དེ་འདྲ་བའི་གནས་སྐབས་ཀྱི་བྱང་ཆུབ་ཆེན་པོ་ཡིན་པའི་ཕྱིར་ཏེ།
དེ་འདྲ་བའི་གནས་སྐབས་ཀྱི་དེ་ཡོད་པའི་ཕྱིར་རོ། །རྩ་བར་འདོད་མི་ནུས་ཏེ།
གནས་སྐབས་ཀྱི་དེ་ཡིན་པའི་ཕྱིར། གཞན་ཡང་། མཚན་ཉིད་དེ་ཆོས་ཅན།
འདིར་བསྟན་བྱང་ཆུབ་ཆེན་པོ་ཁས་ལེན་མཁན་ཡིན་ན། ཁྱོད་ཁས་ལེན་མཁན་
ཡིན་པས་ཁྱབ་པར་ཐལ། ཁྱོད་འདིར་བསྟན་བྱང་ཆུབ་ཆེན་པོའི་མཚན་ཉིད་
ཡིན་པའི་ཕྱིར། ཁྱབ་སྟེ། ཡིག་ཆར། སྒྲིབ་གཉིས་ཀྱི་དྲི་མ་ཟད་སྐྱེ་བདེན་པར་
མེད་པར་མངོན་སུམ་དུ་རྟོགས་པའི་མཐར་ཐུག་གི་ཡེ་ཤེས་དེ། བྱང་ཆུབ་ཆེན་
པོའི་མཚན་ཉིད་ཟེར་ན། ནས། གཞན་ཡང་། མཚན་ཉིད་དེ་ཆོས་ཅན། བྱང་
ཆུབ་ཆེན་པོ་ཁས་ལེན་མཁན་ཡིན་ན། ཁྱོད་ཁས་ལེན་མཁན་ཡིན་པས་ཁྱབ་
པར་ཐལ། ཁྱོད་དེའི་མཚན་ཉིད་ཡིན་པའི་ཕྱིར། འདོད་ན། སེམས་ཙམ་པས་དེ་
ཁས་ལེན་པར་ཐལ་ལོ། །འདོད་པའི་ཕྱིར། འདོད་མི་ནུས་ཏེ། དེས་དྲི་མ་ཟད་སྐྱེ་
གཉིས་བདེན་གྲུབ་ཏུ་འདོད་པའི་ཕྱིར། དེར་ཐལ། དེས་དངོས་པོ་བདེན་གྲུབ་
ཏུ་འདོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་མཁས་དབང་ལ་ལས་
ཡིག་ཆའི་དེ། ཕྱོགས་སྔས་ཁས་ལེན་གྱིས་ཡིན་གྱི། སྤྱིར་མ་ཁྱབ་སྟེ། ལམ་ཤེས་ཀྱི་
མཚན་ཉིད་ལ་ལམ་གསུམ་བདེན་མེད་དུ་མངོན་སུམ་དུ་རྟོགས་པ་སྦྱར་བའི་ཕྱིར་་
ཟེར། ཡང་ཁ་ཅིག་འདིར་བསྟན་བྱང་ཆུབ་ཆེན་པོའི་མཚན་ཉིད་མི་འཐད་པར་
ཐལ། དྲི་མ་ཟད་པ་དང༌། མི་སྐྱེ་བ་ཤེས་པའི་ཡེ་ཤེས་མཐར་ཐུག་དེ། འདིར་
བསྟན་བྱང་ཆུབ་ཆེན་པོའི་མཚན་ཉིད་དུ་ཁས་ལེན་དགོས་པའི་ཕྱིར་ཏེ། རྩ་བར།
དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །ཞེས་པ་རྩ་འགྲེལ་
དང་། རྟོགས་དཀའི་སྣང་བར་དྲི་མ་ཟད་པ་དང༌། མི་སྐྱེ་བ་ཤེས་པའི་ཡེ་ཤེས་



• 830 ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བྱང་ཆུབ་ཡིན་ནོ་ཞེས་མདོ་ལས་བརྗོད་དེ། ཞེས་སོགས་གསུངས་པའི་ཕྱིར་ཟེར།
ཁོ་ན་རེ། རྟོགས་དཀའི་སྣང་བ་ལས་དེ་ལྟར་གསུངས་ཀྱང་ངེད་ཀྱི་བཤད་ཚུལ་
འཐད་དེ། རྣམ་བཤད་ལས། སྒྲིབ་པ་དོན་དམ་པར་ཟད་པ་མེད་པ་དང༌། དོན་
དམ་པར་སྐྱེ་བ་མེད་པ་ཞེས་མདོ་ལས་སྟོན་པའི་རྒྱུ་མཚན་ཡོད་དེ། ནས། དོན་
དམ་པར་ཟད་སྐྱེ་མེད་པ་མངོན་སུམ་དུ་ཤེས་པའི་ཡེ་ཤེས་མཐར་ཐུག་པ་དེ་དག་་་
གོ་རིམ་བཞིན་དུ་ཟད་མི་སྐྱེ་ཤེས་པའི་བྱང་ཆུབ་ཆེན་པོར་ཤེས་པར་བྱ་སྟེ། ཞེས་
སོགས་གསུངས་པའི་ཕྱིར་ཟེར། །
ཡང་ཁ་ཅིག རྟོགས་དཀའི་སྣང་བ་ལྟར་འཐད་དེ། གསེར་ཕྲེང་ལས་ཀྱང་
དེ་ལྟར་གསུངས་པའི་ཕྱིར་ཏེ། དེ་ཉིད་ལས། དྲི་མ་རྣམས་ཟད་པ་དང་མི་སྐྱེ་བར་
རྟོགས་པའི་ཐེག་ཆེན་གྱི་ཤེས་པ་གཉིས་ནི། བྱང་ཆུབ་ཆེན་པོ་ཡིན་པར་བརྗོད།
ཅེས་གསུངས་པའི་ཕྱིར་ཟེར་བ་སོགས་ལ་དཔྱད་དགོས་ལ། །
ཡང་གསེར་ཕྲེང་དང་རྟོགས་དཀའི་སྣང་བའི་གསུང་ཟིན་དེ་དག་ལ་བརྟེན་་
ནས། མཁས་དབང་དཔལ་ལྡན་པས། བདེན་པར་གྲུབ་པའི་དྲི་མ་གདོད་མ་ནས་
ཟད་པར་མངོན་སུམ་དུ་རྟོགས་པའི་ཡེ་ཤེས་ནི་ཟད་པ་ཤེས་པ་དང་། དེ་འདྲ་
བའི་དྲི་མ་ནམ་ཡང་མི་སྐྱེ་བར་མངོན་སུམ་དུ་རྟོགས་པའི་ཡེ་ཤེས་ནི་མི་སྐྱེ་བ་ཤེས་
པ་ཡིན་གྱི། དྲི་མ་ཟད་སྐྱེ་བདེན་མེད་དུ་མངོན་སུམ་དུ་རྟོགས་པའི་མཐར་ཐུག་
གི་ཡེ་ཤེས་སམ། དྲི་མ་ཟད་མི་སྐྱེ་བ་བདེན་མེད་དུ་མངོན་སུམ་དུ་རྟོགས་པའི་
མཐར་ཐུག་གི་ཡེ་ཤེས་དེ་བྱང་ཆུབ་ཆེན་པོའི་ངོ་བོར་བཤད་པ་ནི། དྲི་མ་ཟད་
དང་མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །ཞེས་པའི་ཚིག་དོན་ལ་
འགྲིག་པར་མི་སྣང་སྟེ། ཟད་པ་ཤེས་པ་ལ་ཟད་པ་མེད་པ་དང་། མི་སྐྱེ་བ་ཤེས་པ་
ལ་མི་སྐྱེ་བ་མེད་པ་སྦྱར་བའི་ཕྱིར་རོ། །ཞེས་ཡིག་ཆའི་གསུངས་ཟིན་ལ་དགག་པ་
མཛད་པར་སྣང་མོད། འོན་ཀྱང་དཔྱོད་ལྡན་ཁ་ཅིག་གིས་དེ་ལ་འོ་ན་ཁྱེད་རང་



1
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 831 .
ལ། དཀོན་བརྩེགས་ལས། འོད་སྲུང་གང་ཟག་ཏུ་ལྟ་བ་རི་རབ་ཙམ་ནི་བླ་ཡི། །
མངོན་པའི་ང་རྒྱལ་ཅན་སྟོང་བ་ཉིད་དུ་ལྟ་བ་ནི་དེ་ལྟར་མ་ཡིན་ནོ། ཞེས་པའི་
སྟོང་ཉིད་དུ་ལྟ་བ་དེ་སེམས་ཙམ་པས་ཆོས་ཐམས་ཅད་བདེན་མེད་དུ་ལྟ་བ་ལ་་་་་
འདོད་པ་དང༌། དབུ་མ་བས་སྔར་བདེན་པར་སྐྱེ་བ་ཞིག་ཕྱིས་བདེན་པར་འགག་
པར་ལྟ་བ་འདོད་པ་གཉིས་ལས་ཕྱི་མ་མི་རིགས་ཏེ། སྟོང་བར་ལྟ་བ་དེ་སྟོང་བ་མ་
ཡིན་པར་བདེན་གྲུབ་ཏུ་ལྟ་བ་ལ་སྦྱར་བའི་ཕྱིར་ཞེ་ན་ཅི་བྱ། གལ་ཏེ་དེ་ནི་ལང་
གཤེགས་ལས། བཅོམ་ལྡན་འདས་གང་གིས་སྔར་འདོད་ཆགས་དང་། ཞེ་སྡང་
དང༌། གཏི་མུག་དག་གཡར་གྱི་ཁས་བླངས་ནས། ཕྱིས་འདོད་ཆགས་དང་ཞེ་
སྡང་དང་གཏི་མུག་གི་དངོས་པོ་ཡོད་པ་མ་ཡིན་ནོ། །ཞེས་སྨྲ་བ་དེ་ནི་མེད་པར་
གྱུར་བ་ལགས་སོ། །ཞེས་པ་ནས། བློ་གྲོས་ཆེན་པོ་ངས་འདི་ལ་དགོངས་ཏེ་གང་
ཟག་ཏུ་ལྟ་བ་རི་རབ་ཙམ་ནི་བླ་ཡི་ཡོད་པ་དང་མེད་པ་ཉིད་དུ་མངོན་པའི་ང་་་་་་
རྒྱལ་ཅན་སྟོང་བ་ཉིད་དུ་ལྟ་བ་ནི་དེ་ལྟ་མ་ཡིན་ནོ་ཞེས་བཤད་དོ། །ཞེས་སྟོན་པ་
རང་ཉིད་ཀྱིས་རང་ཉིད་ཀྱི་དགོངས་པ་བཀྲལ་བ་ལྟར་ཡིན་པས་སྐྱོན་མེད་དོ་ཞེ་་་་
ན། : འོ་ན། ཟད་མི་སྐྱེ་ཤེས་པ་ཡང་བདེན་གྲུབ་ཀྱི་དྲི་མ་ཟད་དུ་མེད་པ་
སོགས་དང་དྲི་མ་ཟད་པ་བདེན་པར་མེད་པ་སོགས་གང་ལ་བྱེད་ཀྱང་དོན་གཅིག་
ཏུ་བབས་པས་རྗེ་ཡབ་སྲས་རྣམས་ཀྱིས་ཡིག་ཆ་སོ་སོ་ནས་བཤད་པ་མི་འདྲ་བ་་་་་
མཛད་པ་ལྟར་ཡིན་པས་སྐྱོན་མེད་དོ་ཞེ་ན་ཡང་མཚུངས་པར་སེམས་སོ། །གཞན་
ཡང་། དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །ཞེས་པའི་
དོན་ནི། བདེན་པར་གྲུབ་པའི་དྲི་མ་གདོད་མ་ནས་ཟད་པ་དང་ནམ་ཡང་མི་སྐྱེ་
བར་མངོན་སུམ་དུ་རྟོགས་པའི་ཐེག་ཆེན་གྱི་ཡེ་ཤེས་གཉིས་ནི། འདིར་བསྟན་
བྱང་ཆུབ་ཆེན་པོ་ཡིན་པར་བརྗོད་ཅེས་པའོ། །ཞེས་དང༌། འདི་ལྟར་བཤད་པ་
ནི། ཟད་མེད་སྐྱེ་མེད་ཕྱིར་དེ་དག །ཅེས་པའི་དོན་ཡིན་སྙམ་དུ་དགོངས་ཀྱང་།



832 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཞུང་འདི་ཟད་མི་སྐྱེ་ཤེས་པའི་སྒྲུབ་བྱེད་དུ་བཀོད་པ་ཡིན་གྱི། ཟད་དང་མི་
སྐྱེའི་དོན་བཤད་པ་མིན་ཏེ། ཞེས་པ་གཉིས་ཀྱང་ནང་འགལ་དུ་སོང་སྟེ། འདི་
དང་རྟོགས་དཀའི་སྣང་བའི་ལུང་དེ་དག་ནི། ཟད་མེད་སྐྱེ་མེད་ཕྱིར་དེ་དག །
ཅེས་པའི་དོན་བཤད་པ་ཡིན་པའི་ཕྱིར། རྟགས་ཁས། དེས་ན་གཉིས་ཀ་བསྟན་
པར་འདོད་པ་ལ་གནོད་བྱེད་མེད་དོ། །ཞེས་གསུངས་པས་དཔྱད་པར་མཛོད།།
ཁ་ཅིག་གིས། བྱང་ཆུབ་ལ་གཞན་སྟོན་པ་དང༌། །སོགས་ཀྱི་སྐབས་སུ་
གནས་སྐབས་ཀྱི་བྱང་ཆུབ་ཀྱི་རྒྱུ་གསུམ་དངོས་སུ་བསྟན་ནས་མཐར་ཐུག་གི་བྱང་་
ཆུབ་ཀྱི་རྒྱུ་གསུམ་ཞར་ལ་བསྟན་ཏེ། རྣམ་བཤད་ལས། མཐའི་བྱང་ཆེན་གྱི་རྒྱུ་
ཡང་སྟོན་པ་ཡིན་མོད་ཀྱི། གནས་སྐབས་ཀྱི་བྱང་ཆུབ་ཆེན་པོ་མཐོང་ལམ་རྩེ་སྦྱོར་
གྱི་རྒྱུ་སྟོན་པ་ལ་ངེས་པར་སྦྱར་བར་བྱ་བ་ཁོ་ནའོ། །ཞེས་དང་། གསེར་ཕྲེང་ལས་
ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། དེ་ལས་གོ་
ལྡོག་ནས་ཁས་ལེན་དགོས་པའི་ཕྱིར་ཏེ། རྟོགས་དཀའི་སྣང་བ་ལས། ངག་དོན་
ནི། གཞན་བྱང་ཆུབ་ཀྱི་རྒྱུ་ལུང་རྟོགས་ལ་འགོད་པ་དང་རང་ཉིད་བྱང་ཆེན་གྱི་
རྒྱུ་ཚོགས་གཉིས་ལ་སློབ་པ་ཆོས་ཅན། བྱང་ཆེན་གྱི་རྒྱུ་ཡིན་ཏེ། མཐོང་ལམ་གྱི་
བྱང་ཆེན་བསྐྱེད་པའི་ལྷན་ཅིག་བྱེད་རྐྱེན་ཡིན་པའི་ཕྱིར། ཞེས་གསུངས་པའི་
ཕྱིར་ཟེར་ན་བརྟག ཁ་ཅིག་གིས། སྐབས་འདིའི་རྒྱུ་གསུམ་གྱི་དང་བོ་གཉིས་
ལྷན་གཅིག་བྱེད་རྐྱེན་དང་། ཐ་མ་ཉེར་ལེན་ཡིན་ཏེ། རྣམ་བཤད་ལས། གསུམ་
པ་ནི། མཐོང་ལམ་རྩེ་སྦྱོར་གྱིས་བསྡུས་པའི་བྱང་ཆུབ་ཆེན་པོ་ཐོབ་པར་བྱེད་པའི་
བར་ཆད་མེད་པའི་རྒྱུ་མཉམ་བཞག་ཏུ་ཤེས་རབ་ཀྱི་ཕ་རོལ་ཏུ་ཕྱིན་པ་རང་གིས་་་
སྒོམ་པ་དང་། རྗེས་ཐོབ་ཏུ་གཞན་ལ་སྟོན་པ་ལ་སོགས་པའི་བསོད་ནམས་ཆེས་
མང་བའི་མཚན་ཉིད་དང་ལྡན་པའི་སྦྱོར་ལམ་མཉམ་བཞག་ནི་ཆོས་ཅན། །
མཐོང་ལམ་རྩེ་སྦྱོར་གྱི་རྒྱུ་གསུམ་པ་ཡིན་ཏེ། སྔ་མ་གཉིས་ལས་གཞན་པ་དེའི་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
·833，
ཉེར་ལེན་ཡིན་པའི་ཕྱིར་ཟེར་ཡང་། ཁ་ཅིག དེ་མི་འཐད་པར་ཐལ། རྒྱུ་གསུམ་
ཀ་ལྷན་ཅིག་བྱེད་རྐྱེན་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། མཐོང་
ལམ་གྱིས་བྱང་ཆེན་བསྐྱེད་པའི་ལྷན་ཅིག་བྱེད་པའི་རྐྱེན། འབྲས་བུ་བྱང་ཆུབ་
ཆེན་པོའི་ཉེར་ལེན་མཐོང་ལམ་རྩེ་སྦྱོར་རོ། །དང་བོ་ལ་མཚམས་སྦྱར་ནི། དེ་
ལྟར་སོགས་སོ། །རྩ་བ་ནི། གཞན་འབྲས་བུ་རྟོགས་པའི་ཆོས་ལ་འགོད་པ་དང་།
རྒྱུ་ལུང་གི་ཆོས་ལ་འགོད་པ་དང་། རང་ཉིད་བྱང་ཆུབ་ཀྱི་རྒྱུ་ལ་སྦྱོར་བ་གསུམ།
ཞེས་གསུངས་པའི་ཕྱིར་ཟེར་བ་སོགས་ལ་དཔྱད་དགོས་སོ། །
དྲི་བ། རྩ་བར། གཞན་གྱི་ཆོས་རྣམས་ཀྱང་ཡོད་ལ། །ནས། དེ་ལ་
ཁོ་བོས་མཚར་དུ་བརྩིས། །ཞེས་པའི་འགྲེལ་བར་རྣལ་འབྱོར་གྱི་ས་
གསུམ་གཞུང་ཚན་པ་བཞིས་སྟོན་ཚུལ་གང་།
ལན། འགྲེལ་བ་ལས། དེ་ལ་སྐྱེ་བ་དང་འཇིག་པས་སྟོང་བས་ཕྱིར། ཞེས་
པ་ནས། ཡང་དག་པར་དམིགས་ཏེ། ཞེས་དང༌། སྔོན་པོ་དང་དེའི་བློ་དག་ཅེས་
པ་ནས། མངོན་པར་ཞེན་པ་སྤངས་ཏེ། ཞེས་དང་། གཟུང་བ་མེད་ན་འཛིན་པ་
མེད་དོ། །ཞེས་པ་ནས། ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་
བྱས་ནས། ཞེས་དང༌། དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར།
ཞེས་པ་ནས། ཤེས་བྱའི་སྒྲིབ་པ་ཡང་དག་པར་སྤོང་ངོ༌། །ཞེས་པའི་བར་གཞུང་
ཚན་པ་བཞི་འབྱུང་བའི་གཞུང་ཚན་པ་དང་བོས་རྣལ་འབྱོར་གྱི་ས་དང་བོ་དང་།
གཉིས་པས་རྣམ་འབྱོར་གྱི་ས་གཉིས་པ་མཉམ་བཞག་དུ་སྒོམ་ཚུལ་དང་། གསུམ་
པས་དེའི་རྗེས་ཐོབ་ཏུ་གཟུང་བ་རྫས་གཞན་མེད་ན་གཟུང་འཛིན་རྫས་ཐ་དད་དུ་
སྣང་བའི་འཛིན་པ་མ་འཁྲུལ་བ་མེད་དོ་སྙམ་དུ་ཡིད་ལ་བྱེད་ཚུལ་དང༌། བཞི་
བས་རྣལ་འབྱོར་གྱི་ས་གསུམ་པ་བསྟན་པར་ཡིག་ཆར་གསུངས་སོ། །
དེ་ཡང་སྐབས་འདིར་རྣལ་འབྱོར་གྱི་ས་གསུམ་སྟོན་པའི་དོན་ནི། རྒྱན་གྱི་



• 834. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆེད་དུ་བྱ་བའི་གདུལ་བྱ་རིགས་ཅན་གསུམ་གྱི་དོན་སྒྲུབ་པའི་ཕྱིར་དུ་བདག་མེད་
ཕྲ་རགས་གསུམ་རྟོགས་པའི་རྣལ་འབྱོར་གྱི་ས་གསུམ་སྒོམ་དགོས་པ་ཤེས་པའི་་་་་
ཆེད་ཡིན་པའི་ཕྱིར། གཞུང་སྦྱོར་དུ་དྲིལ་ན། བྱང་སེམས་ཚོགས་ལམ་པ་ཆོས་
ཅན། སྐྱེ་འཇིག་ཅན་གྱི་རྟགས་ཀྱིས་ཉེར་ལེན་གྱི་ཕུང་བོ་གང་ཟག་གི་བདག་མེད་
དུ་བསམ་བྱུང་གིས་གཏན་ལ་ཕབ་ནས་བསྒོམ་པ་ལ་དགོས་པ་ཡོད་དེ། གདུལ་བྱ་
ཉན་ཐོས་ཀྱི་རིགས་ཅན་རྗེས་སུ་འཛིན་པ་དང་གང་ཟག་གི་བདག་འཛིན་སྤོང་་་་
བའི་ཆེད་ཡིན་པའི་ཕྱིར་རོ། །བྱང་སེམས་ཚོགས་ལམ་པས་ལྷན་ཅིག་དམིགས་
ངེས་ཀྱི་རྟགས་ཀྱིས་སྔོན་པོ་དང་སྔོན་འཛིན་རྫས་གཞན་གྱིས་སྟོང་བར་གཏན་ལ་
ཕབ་པ་ལ་ཆོས་ཅན། དགོས་པ་ཡོད་དེ། གདུལ་བྱ་རང་རྒྱལ་གྱི་རིགས་ཅན་རྗེས་
སུ་འཛིན་པ་དང་། ཕྱི་རོལ་དོན་འཛིན་གྱི་རྟོག་པ་སྤོང་བའི་ཆེད་ཡིན་པའི་ཕྱིར།
བྱང་སེམས་ཚོགས་ལམ་པས་རྟེན་འབྲེལ་གྱི་རྟགས་ཀྱིས་གཉིས་མེད་ཀྱི་ཤེས་པ་་་་་
བདེན་མེད་གཏན་ལ་ཕབ་པ་ལ་ཆོས་ཅན། དགོས་པ་ཡོད་དེ། ཉོན་མོངས་པ་
དང་ཤེས་བྱའི་སྒྲིབ་པ་སྤང་བར་བྱ་བའི་ཕྱིར་རོ། །སྐབས་འདིར་རྣལ་འབྱོར་གྱི་
ས་གསུམ་གཏན་ལ་ཕབ་པས་ཕར་ཕྱིན་རང་ལུགས་ལ་ཐེག་པ་གསུམ་ཀའི་བསྒོམ་་
བྱའི་བདག་མེད་ལ་མི་འདྲ་བ་གསུམ་ཡོད་པ་ཤེས་དགོས་སོ། །
རྣམ་བཤད་དང་ཡིག་ཆ་ལྟར་ན་སྐབས་འདིར་རྣལ་འབྱོར་གྱི་ས་བཞིར་་་་་
འདོད་པ་མི་འཐད་པར་གསུངས་ཏེ། རྣམ་བཤད་ལས། དེ་ལས་གོང་ན་དབུ་
མའི་ལྟ་བ་མ་གཏོགས་གཞན་སུ་ཡང་མེད་པས་རྣལ་འབྱོར་གྱི་ས་བཞི་ཞེས་པ་ནི་་
བསམ་པར་བྱའོ། །ཞེས་དང་། ཡིག་ཆར་ཡང་། གཞན་ཡང་། རྣལ་འབྱོར་གྱི་ས་
བཞིར་བྱེད་པ་ཤིན་ཏུ་མི་འཐད་པར་ཐལ། སྔོན་པོ་སྔོ་སྣང་དབང་ཤེས་ལས་རྫས་
གཞན་ཡིན་པ་ཁེག་ན་སྔོ་སྣང་ཤེས་པ་སྔོན་པོ་ལས་རྫས་ཐ་དད་པའི་རྫས་གཞན་་་
ཡིན་པ་མ་ཁེགས་པའི་གང་ཟག་མེད་པའི་ཕྱིར་རོ། །ཞེས་གསུངས་སོ། །འོན་ཀྱང་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
835.
རྣམ་བཤད་དང་ཡིག་ཆར་དེ་ལྟར་གསུངས་ཀྱང་། གསེར་ཕྲེང་ལས། དངོས་སྨྲ་
བ་ལ་ནང་འགལ་སྟོན་པའི་སྐབས་སུ་རྣལ་འབྱོར་གྱི་ས་བཞི་ཅི་ཞིག་འབྲེལ་ཞེ་ན།
ཞེས་དང་། ཡང་དེ་ཉིད་ལས། འདིར་བསྟན་པ་བཞི་དབུ་མའི་སྒོམ་རིམ་དུ་
འགྲེལ་བཤད་གཉིས་ཀྱང་བཞེད་དེ། ཞེས་རྣལ་འབྱོར་གྱི་ས་བཞི་གསུངས་ལ།
སྒོམ་རིམ་དུ་བཤད་ཚུལ་ནི། དེར་ལང་གཤེགས་དྲངས་པ་ལས། སེམས་ཙམ་ལ་
ནི་རབ་བརྟེན་ནས། །ཕྱི་རོལ་དོན་ལ་མི་རྟོག་གོ །དེ་བཞིན་ཉིད་ཀྱི་དམིགས་ནས་
ནི། །སེམས་ཙམ་ལས་ཀྱང་བཟླ་བར་བྱ། །སེམས་ཙམ་ལས་ནི་བཟླས་ནས་ཀྱང་། །
སྣང་བ་མེད་ལས་བཟླ་བར་བྱ། །སྣང་མེད་གནས་པའི་རྣལ་འབྱོར་བ། །དེ་ཡིས་
ཐེག་པ་ཆེན་པོ་མཐོང་། །ལྷུན་གྱིས་གྲུབ་པས་ཞི་བར་འཇུག །སྨོན་ལམ་ལས་ནི་
རྣམ་པར་སྦྱོང་། །ཡེ་ཤེས་དམ་པ་བདག་མེད་པས། །ཐེག་པ་ཆེན་པོ་མཐོང་བར་
འགྱུར། །ཞེས་པ་དེ་དག་གིས་དང་བོ་གང་ཟག་གི་བདག་མེད་རྟོགས་པའི་རྣལ་
འབྱོར་གྱིས་ཤུགས་ལ་བསྟན་ཅིང་། གསེར་ཕྲེང་ལྟར་ན། གཟུང་བ་བདེན་མེད་
དང་འཛིན་པ་བདེན་མེད་དང་རང་རིག་བདེན་མེད་རྟོགས་པའི་རྣལ་འབྱོར་གྱི་
ས་སྟེ། ཕྱི་མ་གསུམ་པོ་དེ་རིམ་བཞིན་ཚིག་རྐང་དང་བོ་གཉིས་དང༌། དེ་ནས་
ཚིག་རྐང་གཉིས་དང་ལྷག་མ་ཤོ་ལོ་ཀ་གཉིས་ཀྱིས་བསྟན་ལ། ཡིག་ཆ་ལྟར་ན་ཤོ་
ལོ་ཀ་དང་བོས་རྣལ་འབྱོར་གྱི་ས་གཉིས་པ་དང་ལྷག་མས་གསུམ་པ་བསྟན་ཟེར་་་
རམ་སྙམ་མོ། ། ད་
སེམས་ཙམ་པའི་ལུགས་ཀྱི་རྣལ་འབྱོར་གྱི་ས་བཞི་བསྟན་ཚུལ་ནི། དང་བོ་
སྔར་ལྟར་ན། གཉིས་པ་སེམས་ཙམ་གྱི་རྣལ་འབྱོར་གྱི་ས་ལ་གཙོ་ཆེར་གཟུང་
འཛིན་གཉིས་སྟོང་རྟོགས་པའི་སྦྱོར་ལམ་དྲོད་རྩེ་གཉིས་འཇོག་ཅིང་། དེ་ཡང་
ཡུལ་ཡུལ་ཅན་གྱི་གཉིས་སྣང་རགས་པ་ལོག་ནས་ཕྱིའི་གཟུང་བ་ནང་སེམས་དང་་
ངོ་བོར་དབྱེར་མེད་དུ་སྣང་བ་ཁད་ཉེ་བའི་དོན་སྤྱིའི་གསལ་སྣང་ཕྲ་མོ་ཙམ་ལ་ནི་



• 836 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
རབ་ཏུ་བརྟེན་ནས། ནང་འཛིན་པ་ལས་ངོ་བོ་ཐ་དད་པའི་གཟུང་བ་ཕྱི་རོལ་གྱི་
དོན་ལ་མི་རྟོག་གོ་སྟེ་མ་ཞེན་ཅིག་ཅེས་དང་། གསུམ་པ་དེ་བཞིན་ཉིད་ཀྱི་རྣལ་
འབྱོར་གྱི་ས་ལ་དེ་འདྲའི་སྦྱོར་ལམ་བཟོད་མཆོག་གཉིས་འཇོག་ལ། དེས་མཉམ་
བཞག་པ་རང་གི་ངོར་གཟུང་བའི་ངོས་ནས་གཉིས་སྣང་ལོག་ཀྱང་འཛིན་པའི་་་་་
ངོས་ནས་གཉིས་སྣང་ཅུང་ཟད་ལུས་པས་དེ་བཞིན་ཉིད་ཀྱི་ཕྱོགས་གཅིག་ལ་་་་་་་
དམིགས་ནས་ནི། སྔར་སེམས་ཙམ་གྱི་ས་ལས་ཀྱང་གོང་དུ་ཁྱད་ཞུགས་པར་བཟླ་
བར་བྱ། ཞེས་དང་། བཞི་བ་སྣང་མེད་ཀྱི་རྣལ་འབྱོར་གྱི་ས་ལ་དེ་འདྲའི་མཐོང་
ལམ་འཇོག་པས། དེ་ཡང་དེ་ལྟར་སེམས་ཙམ་ལས་ནི་བཟླས་ནས་ཀྱང་གཟུང་
བའི་ངོས་ནས་གཉིས་སུ་སྣང་བ་མེད་པའི་དེ་བཞིན་ཉིད་ཀྱི་ས་ལས་གོང་དུ་བཟླ་་་
བར་བྱ་ཞིང་། དེ་ལྟར་ཆོས་ཉིད་ལ་གཉིས་སྣང་ཕྲ་མོ་ཙམ་ཡང་མེད་པར་གནས་
པའི་རྣལ་འབྱོར་བ་དེ་ཡིས་ཐེག་པ་ཆེན་པོའི་དོན་མངོན་སུམ་དུ་མཐོང་ངོ༌། །
ཞེས་དང་། ཤོ་ལོ་ཀ་ཕྱི་མས་དེ་ལྟར་ས་བཞི་བསྒོམས་པའི་འབྲས་བུ་རྣམ་མཁྱེན་
གྱི་བར་བསྟན་ནོ། །
གསེར་ཕྲེང་ལས་བཤད་པའི་རྣལ་འབྱོར་གྱི་ས་བཞི་ནི། གང་ཟག་གི་བདག་
མེད་རྟོགས་པའི་རྣལ་འབྱོར་གྱི་ས་དང་། ཕྱི་གཟུང་བ་རྫས་གཞན་རྟོགས་པའི་
རྣལ་འབྱོར་གྱི་ས་དང་། ནང་འཛིན་པ་རྫས་གཞན་རྟོགས་པའི་རྣལ་འབྱོར་གྱི་ས་
དང་། རང་རིག་བདེན་མེད་རྟོགས་པའི་རྣལ་འབྱོར་གྱི་ས་བཞི་ཡིན་ལ་དེ་ལྟར་
གཏན་ལ་ཕབ་པའི་དགོས་པ་ནི་འདི་ལྟར་ཡིན་ཏེ། གསེར་ཕྲེང་ལས། དེས་ན་
སྐབས་འདིར་བཤད་པའི་ས་བཞི་ནི། གཙོ་བོར་རྟེན་གྱི་གང་ཟག་དབུ་མ་བ་ཞིག་
གིས་སྒྲིབ་གཉིས་སྤང་བའི་ཕྱིར་དུ་རྒྱུད་ལ་སྐྱེད་ཚུལ་ཡིན་ནོ། །ཞེས་གསུངས་སོ། །
དེ་ཡང་གཟུང་འཛིན་གཉིས་ལ་སྦྱར་བའི་ས་གཉིས་དགོས་སམ་ཞེས་ན། རྣམ་པ་
གཉིས་ཏེ། དེའི་ཕྱིར་གཉིས་སྟོང་གང་ཡིན་པ། །དེ་ནི་དེ་ཡིའང་དེ་ཉིད་ཡིན། །



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
: 837 .
ཞེས་པའི་དོན་སྔོན་པོ་དང་སྔོན་འཛིན་དབང་མངོན་གཉིས་རྫས་གཞན་གྱིས་་་་་
སྟོང་བ་དེ་གཟུང་འཛིན་གཉིས་ཀའི་སྟོང་ཉིད་དུ་ཁས་ལེན་ན་དེ་གཉིས་སོ་སོར་་་་་
འཇོག་དགོས་མེད་ལ། སྔོན་པོ་དང་སྔོན་འཛིན་གཉིས་དགག་བྱ་ཕྱི་དོན་གྱིས་
སྟོང་ཚུལ་གཅིག་པའི་དོན་ཡིན་གྱི། གཟུང་འཛིན་གཉིས་ཀྱི་སྟེང་གི་སྟོང་ཉིད་
འགལ་བར་འདོད་པའི་དབང་དུ་བྱས་ན། སྔོན་པོ་དང་སྔོན་འཛིན་གྱི་ཆོས་ཉིད་
རིམ་ཅན་དུ་རྟོགས་པ་ཡོད་པས། རྟོགས་ཚུལ་གྱི་རིམ་པ་དེ་དང་བསྟུན་ན་རྣལ་
འབྱོར་གྱི་ས་བཞིར་བྱས་ན་ཤིན་ཏུ་ལེགས་པར་སེམས་སོ། །རྣལ་འབྱོར་གྱི་ས་
བཞི་བཤད་པ་ཡང་བྱེ་མདོ་གཉིས་དང་སེམས་ཙམ་པ་དང་རང་རྒྱུད་པ་སོགས་ཀྱི་
ལྟ་བ་གཏན་ལ་འབེབས་འདོད་ནས་གསུངས་པ་མིན་གྱི། ཐེག་པ་ཆེན་པོའི་
རིགས་ཅན་གང་ཟག་གཅིག་གི་ཉམས་ལེན་གྱི་རིམ་པ་དང་སྦྱར་ན་ཡང་ས་བཞིའི་
ལོག་འཛིན་བཞིའི་ཞེན་ཚུལ་ཕྲ་རགས་ལྟར་ལྡོག་དགོས་པའི་དོན་དུ་གསུངས་སོ།།
སྤྱིར་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ། ཉན་ཐོས་སྡེ་
བ་དང་སེམས་ཙམ་པ་ལྟར་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་བའི་་་
བདག་མེད་པ་སྒོམ་ནས་ཉོན་སྒྲིབ་ཟད་པར་འདོད་པ་མཐུན་ཡང་། སེམས་ཙམ་
མན་ཆད་ལྟར་ཉོན་སྒྲིབ་བདེན་གྲུབ་ཁས་བླངས་ནས་དེ་ཟད་པར་འདོད་པ་ནི།
སྐབས་འདི་ནས་བཤད་པའི་ཁས་བླང་ནང་འགལ་གྱི་དོན་དུ་བཞག་ཆོག་གོ །རྒྱུ་
མཚན་གང་ཞེ་ན། སྤང་གཉེན་གཉིས་བདེན་པར་གྲུབ་ན། སྐྱོན་ཅི་ཡོད་ཅེ་ན།
ལམ་བདེན་པར་གྲུབ་ན་ཐོག་མེད་ནས་ཡོད་དགོས་པས་སེམས་ཅན་ཐམས་ཅད་་་
ཐོག་ནས་གྲོལ་བར་ཐལ་བ་དང་། སྤང་བྱ་བདེན་པར་གྲུབ་ན། སེམས་ཀྱི་རང་
བཞིན་ལ་ཞུགས་པས་གཉེན་པོས་སྤང་དུ་མི་རུང་བར་ཐལ་བར་འགྱུར་རོ། །དོན་
དེ་དག་ལ་དགོངས་ནས་། རྒྱལ་བ་མི་ཕམ་མགོན་པོས་ཀྱང་། །གཞན་གྱིས་ཆོས་
རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་པ་ཡི། །སྒྲིབ་པ་ཟད་པར་བརྗོད་པ་



• 838 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།།
གང་། །དེ་ལ་ཁོ་བོས་མཚར་དུ་བརྩིས། །ཞེས་སོ། །གཞུང་འདིའི་ཚིག་དོན་ནི།
ངོ་བོ་ཉིད་མེད་པར་སྨྲ་བ་ལས་གཞན་རྣམས་ཀྱིས་སྤང་གཉེན་ལ་སོགས་པའི་ཆོས་
འདི་དག་རང་བཞིན་གྱིས་སམ་བདེན་པར་ཡོད་པར་འདོད་པ་དང༌། སྟོན་
པས་ཤེས་བྱའི་སྒྲིབ་པ་ལ་སོགས་པ་འདི་དག་སྤང་བྱར་གསུངས་པ་གཉིས་ཀར་་་
ཁས་ལེན་པ་ནི། གཞི་གཅིག་ལ་འདུ་མི་རུང་བའི་དངོས་འགལ་ཁས་ལེན་པའི་
གྲུབ་མཐའ་སྨྲ་བ་ཁྱེད་ཅག་མི་ཕམ་མགོན་པོ་བདག་གིས་ངོ་མཚར་བའི་གནས་སུ་
བརྩི་ཞེས་པའི་དོན་ནོ། །
དྲི་བ། སྐབས་འདིར་ལྷན་ཅིག་དམིགས་ངེས་ཀྱི་རྟགས་སམ་རིགས་
པའི་འཕྲོས་ཚུལ་གང་། །
ལན། འགྲེལ་བའི་རྣལ་འབྱོར་གྱི་ས་གཉིས་པའི་སྐབས་སུ། སྔོན་པོ་དང་
དེའི་བློ་དག་ལྷན་ཅིག་ཏུ་དམིགས་པ་ངེས་པའི་ཕྱིར། ཞེས་རྣམ་ངེས་སོགས་ལས་
གསུངས་པ་ཁུངས་སུ་མཛད་པ་ལས་འཕྲོས་ལ། ལྷན་ཅིག་དམིགས་ངེས་དེ་ནི།
རྣམ་འགྲེལ་ལས། ངེས་པར་བློ་དང་ལྷན་ཅིག་ཏུ། །ཅིག་ཅར་དུ་ནི་མྱོང་འགྱུར་
བས། །ཡུལ་ནི་དེ་ལས་གཞན་ཉིད་དུ། །རྣམ་གང་གིས་ནི་འགྲུབ་པར་འགྱུར། །
རྣམ་ཤེས་འཁྲུལ་བས་ཟླ་བ་གཉིས། །མེད་པར་ཐ་དད་མཐོང་བ་བཞིན། །སྔོ་སེར་
ཐ་དད་དག་ལ་ནི། །མྱོང་བའི་ངེས་པ་ཡོད་མ་ཡིན། །མྱོང་བ་མེད་པར་དོན་
འགའ་འམ། །དོན་མེད་པ་ཡི་མྱོང་བ་ཡང་། །མྱོང་བར་འགྱུར་བ་མ་མཐོང་བ། །
དེས་ན་དེ་དག་ཐ་དད་མིན། །དེ་ཕྱིར་ཤེས་དུས་སྣང་བ་ཡི། །དོན་ནི་ཤེས་ལས་
གཞན་མིན་པ། །བཟློག་པར་རབ་ཏུ་དཀའ་བ་ཉིད། །ཅེས་དང་། རྣམ་ངེས་ལས།
ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་ཡིན། །ཞེས་པའི་
སྐབས་སུ་བསྟན་ཅིང་། དེ་ལ་རྟགས་འགོད་པ་ནི། སྔོ་འཛིན་ཚད་མ་དང་དེ་ལ་
སྣང་བའི་སྔོན་པོ་གཉིས་ཆོས་ཅན། རྫས་ཐ་དད་དུ་མེད་དེ། ལྷན་ཅིག་དམིགས་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
:: 839.
ངེས་ཡིན་པའི་ཕྱིར། དཔེར་ན་སྒྲ་དང་ཉན་བྱ་བཞིན། ཞེས་པ་སྟེ། འདིའི་
ཕྱོགས་སྔ་བྱེ་མདོ་ཡིན་ལ། སྔོན་པོ་དང་སྔོ་འཛིན་ཚད་མ་གཉིས་རྫས་ཐ་དད་དུ་
སྣང་བས་དེ་གཉིས་རྫས་ཐ་དད་དུ་གྲུབ་པར་ཞེན་པ་སོགས་ལ་རྣམ་རིག་པས་་་་་་
བཀོད་པ་ཡིན་ནོ། ། །
སྦྱོར་བ་འདིའི་ཕྱོགས་ཆོས་སྒྲུབ་ཚུལ་ནི། དེ་ལ་བྱེ་སྨྲ་སོགས་ཀྱིས་རྟགས་མ་
གྲུབ་ཟེར་ན། དེ་གཉིས་ཆོས་ཅན། ལྷན་ཅིག་དམིགས་ངེས་ཡིན་ཏེ། ཁྱོད་ཕན་
ཚུན་གཅིག་ཚད་མས་དམིགས་པ་དང་དུས་མཉམ་དུ་ཅིག་ཤོས་ཀྱང་ཚད་མས་་་་་
དམིགས་པས་ཁྱབ་པའི་ཕྱིར། མ་གྲུབ་ན། འོ་ན། སྔོན་པོ་ཚད་མས་དམིགས་
པའི་ཚེ་སྔོན་འཛིན་ཚད་མ་ཚད་མས་དམིགས་པ་འགྲུབ་མི་དགོས་པར་ཐལ། མ་
གྲུབ་པ་དེའི་ཕྱིར། འདོད་ན། དེའི་ཚེ་སྔོན་པོ་ཚད་མས་དམིགས་པ་ཡང་མ་གྲུབ་
པར་ཐལ། དེའི་ཚེ་དམིགས་བྱེད་སྔོན་འཛིན་ཚད་མ་མ་གྲུབ་པའི་ཕྱིར་ཏེ། དེའི་
ཚེ་སྔོན་འཛིན་ཚད་མ་ཡོད་པ་མ་གྲུབ་པའི་ཕྱིར་ཏེ། དེའི་ཚེ་སྔོན་འཛིན་ཚད་མ་
ཚད་མས་དམིགས་པ་མ་གྲུབ་པའི་ཕྱིར། རྟགས་ཁས། གོང་དུ་འདོད་ན། དེའི་
ཚེ་སྔོན་པོ་ཡང་མ་གྲུབ་པར་ཐལ། དེའི་ཚེ་སྔོན་པོ་ཡོད་པ་མ་གྲུབ་པའི་ཕྱིར་ཏེ།
དེའི་ཚེ་སྔོན་པོ་ཚད་མས་དམིགས་པ་མ་གྲུབ་པའི་ཕྱིར། རྟགས་ཁས་འདོད་ན།
འདི་ནི་སྔོན་པོའོ་འདི་ནི་སྔོན་འཛིན་ནོ་ཞེས་པ་སོགས་ཀྱི་ཐ་སྙད་ཐམས་ཅད་་་་་་
ནུབ་པར་ཐལ། སྔོན་པོ་ཚད་མས་དམིགས་པའི་ཚེ་ལས་སྔོན་པོ་དང་བྱ་བ་སྔོན་
པོ་དམིགས་པ་དང་བྱེད་པ་སྔོན་འཛིན་ཚད་མ་སྟེ། དམིགས་བྱ་དམིགས་པ་
དམིགས་བྱེད་གསུམ་གང་ཡང་མེད་པ་དེའི་ཕྱིར། རྩ་བའི་ཐལ་བ་ལ་མ་ཁྱབ་ཟེར་
ན། དེ་གཉིས་དམིགས་དུས་མི་གཅིག་པར་ཁས་ལེན་པ་འབུད་དོ། །
| མདོར་ན་འདིའི་ཕྱོགས་ཆོས་རང་རིག་ཁས་ལེན་པ་ལ་གཙོ་ཆེར་རང་རིག་་་་
གིས་གྲུབ་སྟེ། སྔོན་འཛིན་ཚད་མ་ཉམས་སུ་མྱོང་བའི་རང་རིག་གིས། རང་གིས་



• 840 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྔོན་འཛིན་ཚད་མ་དམིགས་པ་དང༌། སྔོན་འཛིན་ཚད་མས་སྔོན་པོ་དམིགས་པ་
གཉིས་དུས་མི་གཅིག་པ་ཁེགས་ཤིང་དེ་གཉིས་དུས་གཅིག་ཏུ་དམིགས་པའི་ཕྱིར་་་
རོ། །རང་རིག་ཁས་མི་ལེན་པ་ལ་སྔར་གྱི་རིགས་པ་དང་། གཞན་ཡང་དེ་གཉིས་
དམིགས་བྱེད་དུས་གཅིག་མི་གཅིག་གང་ཡིན་ནའང་སྔོན་འཛིན་ཚད་མ་དམིགས་
བྱེད་རང་རིག་ནི་མེད། གཞན་རིག་གཞན་ཞིག་འཇོག་ན་གཞན་རིག་དེ་ལ་
དམིགས་བྱེད་གཞན་ཞིག་དགོས་པ་སོགས་ཐུག་མེད་དུ་ཐལ་བའི་རིགས་པས་་་་་
ཁེགས་སོ། །ཁྱབ་པ་བསྒྲུབ་ཚུལ་ནི། མདོ་སྡེ་བས་མ་ཁྱབ་ཟེར་ན། དེ་གཉིས་ཆོས་
ཅན། ཕན་ཚུན་དུས་གཅིག་ཏུ་ཡོད་ན་ཡོད་དགོས་པ་དང་། མེད་ན་མེད་དགོས་
པའི་འབྲེལ་བ་གྲུབ་པར་ཐལ། ཕན་ཚུན་དུས་གཅིག་ཏུ་ཚད་མས་དམིགས་ན་
དམིགས་དགོས་པའི་ཁྱབ་འབྲེལ་གྲུབ་པའི་ཕྱིར་ཏེ། ལྷན་ཅིག་དམིགས་ངེས་ཡིན་
པའི་ཕྱིར། རྟགས་ཁས། འདོད་ན། དེ་གཉིས་ཆོས་ཅན། བདག་གཅིག་ཏུ་
འབྲེལ་བ་ཡིན་པར་ཐལ། འབྲེལ་བ་ཡིན་པ་གང་ཞིག ལྷན་ཅིག་ཏུ་གྲུབ་པའི་
ཕྱིར། དང་བོ་ཁས། གཉིས་པ་མ་གྲུབ་ན། འོ་ན། སྔོན་པོ་གྲུབ་ནས་སྔོན་པོ་ཚད་
མས་དམིགས་པ་མ་གྲུབ་པའི་དུས་ཡོད་པར་ཐལ། སྔོན་པོ་དང་སྔོན་འཛིན་ཚད་
མ་གཉིས་ཚད་མས་དམིགས་པ་དུས་མཉམ་པའི་ཕྱིར་ཏེ། དེ་གཉིས་ལྷན་ཅིག་
དམིགས་ངེས་ཡིན་པའི་ཕྱིར། རྟགས་ཁས། འདོད་ན། སྔོན་པོ་གྲུབ་ནས་སྔོན་པོ་
ཡོད་པ་མ་གྲུབ་པའི་དུས་ཡོད་པར་ཐལ། འདོད་ན། དེ་གྲུབ་ནས་དེ་ཡི་མི་རྟག་
པ་མ་གྲུབ་པའི་དུས་ཡོད་པར་ཐལ། འདོད་ན། སྔོན་པོ་དང་དེ་མི་རྟག་པ་གཉིས་
གྲུབ་བདེ་རྫས་གཅིག་པ་མ་ཡིན་པར་ཐལ་བའི་རིགས་པ་སོགས་ཀྱིས་ཁེགས་པས།
མདོ་སྡེ་བས་སྔོན་འཛིན་ཚད་མ་དང་དེ་ཉམས་སུ་མྱོང་བའི་རང་རིག་གཉིས་དུས་
མཉམ་ལ། སྔོན་པོ་དང་སྔོན་འཛིན་ཚད་མ་གཉིས་རིམ་ཅན་རྒྱུ་འབྲས་ཡིན་ཡང་
ལྷན་ཅིག་དམིགས་ངེས་སུ་ཁས་ལེན་པ་རྣམས་ཤིན་ཏུ་ནང་འགལ་བར་སྒྲུབ་པའོ།།



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 841 .
དེ་ལྟར་ལྷན་ཅིག་དམིགས་ངེས་ཀྱི་སྦྱོར་བའི་ཕྱོགས་ཁྱབ་སྒྲུབ་པའི་རིགས་པ་སྨྲོས་་
མ་ཐག་པ་དེ་དག་གི་རྣམ་ངེས་ཊིཀ་ཆེན་ལས་བྱུང་བའི་དེའི་རིགས་པའི་གསང་་་་
ཚིག་ལྟ་བུ་ཡིན་པས་ཤིན་ཏུ་གལ་ཆེའོ། ། 1
11:ཡང་སྦྱོར་བ་དེ་ལ་འགལ་མ་ངེས་མ་གྲུབ་པའི་རྩོད་ལན་གསུམ་ལས། དང་
བོ་གཉིས་ནི་མདོ་སྡེ་བའི་སློབ་དཔོན་དགེ་འདུན་སྲུང་ན་རེ། ཁོ་རང་གི་མཛད་
པའི་ཕྱི་རོལ་དོན་གྲུབ་ལས། ལྷན་ཅིག་གཟུང་བ་གཅིག་འཛིན་བློ། །ཞེས་སོགས་
ཏེ། གལ་ཏེ་ལྷན་ཅིག་དམིགས་ངེས་ཀྱི་རྟགས་ཀྱིས་སྔོན་པོ་ལ་སོགས་པའི་གཟུང་
བ་གཅིག་འཛིན་གྱི་བློ་དང་རྫས་གཅིག་པར་འདོད་ན་དེ་གཉིས་རྫས་གཅིག་པ་དེ་
མ་གྲུབ་སྟེ། དེ་གཉིས་མངོན་སུམ་ཚད་མས་རྫས་སོ་སོར་སྣང་བ་ལྟར་དུ་དམིགས་
དགོས་པའི་ཕྱིར། སྔར་སྨོས་པའི་ལྷན་ཅིག་དམིགས་ངེས་ཀྱི་སྦྱོར་བ་དེ་འགལ་
ཁྱབ་པོ་ཞེས་ཟེར་བ་ད་ང། ཡང་ཁྱབ་པ་མ་ངེས་པའི་དཔེ་ནི། ཕྱི་རོལ་དོན་གྲུབ་
ལས། སངས་རྒྱས་ཡེ་ཤེས་གཞན་སེམས་དང་། །ཞེས་སོགས་ཏེ། སངས་རྒྱས་ཀྱི་
ཡེ་ཤེས་དེ་སེམས་ཅན་གཞན་གྱི་སེམས་དང་རྫས་ཐ་དད་ཀྱང་ལྷན་ཅིག་དམིགས་་
ངེས་ཡིན་པ་དང་། ཕན་ཚུན་མཚུངས་ལྡན་གྱི་སེམས་དང་སེམས་ལས་བྱུང་
བའང་དེ་བཞིན་ཡིན་པའི་དཔེ་དེ་རྣམས་ཀྱིས། ལྷན་ཅིག་དམིགས་ངེས་ཀྱི་
གཏན་ཚིགས་འདི་ནི་ཁྱབ་པ་འཁྲུལ་བ་ཅན་ཡིན་པའི་ཕྱིར། ཕྱི་རོལ་གྱི་དོན་ནི་
ངེས་པར་ཡོད་དོ། །ཞེས་ཟེར་བ་དང་། གསུམ་པ་མ་གྲུབ་པའི་རྩོད་སྤོང་ནི།
སྦྱོར་བ་དེའི་རྟགས་མ་གྲུབ་སྟེ། སྔོན་འཛིན་ཚད་མ་དམིགས་ན་སྔོན་པོ་དམིགས་
པས་མ་ཁྱབ་པའི་ཕྱིར་ཏེ། སྔོན་འཛིན་ཚད་མ་ཉམས་སུ་མྱོང་བའི་རང་རིག་དེ་
ཡིན་པའི་ཕྱིར་ཟེར་བའི་དང་བོ་སྔར་བཤད་པའི་ཁྱབ་སྒྲུབ་ཀྱི་རིགས་པས་ཁེགས་་
ཤིང་། གཉིས་པ་མི་འཐད་དེ། སེམས་ཅན་གྱི་སེམས་རྟོགས་ཀྱང་རྣམ་མཁྱེན་མ་
རྟོགས་པའི་གང་ཟག་མང་དུ་ཡོད་པའི་ཕྱིར། གསུམ་པ་ལ་མ་ཁྱབ་སྟེ། སྔར་



• 842 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བཤད་པ་ལས་འདི་ཙམ་ལྷན་ཅིག་དམིགས་ངེས་ཀྱི་དོན་མ་ཡིན་པའི་ཕྱིར། ཞེས་
བཤད་དགོས་སོ། ། །
ཁ་ཅིག་ན་རེ། སྔོན་འཛིན་མིག་ཤེས་ལ་སྣང་བའི་སྔོན་པོའི་རྣམ་པ་ཆོས་
ཅན། སྔོན་འཛིན་མིག་ཤེས་དང་རྫས་གཞན་མ་ཡིན་ཏེ། དེ་དང་ལྷན་ཅིག་
དམིགས་ངེས་ཡིན་པའི་ཕྱིར་ཞེས་ཟེར་བ་མི་འཐད་དེ། བྱེ་བྲག་སྨྲ་བ་དང་མདོ་
སྡེ་བས་དེ་འདྲའི་རྣམ་པ་སྔོན་འཛིན་མིག་ཤེས་དང་རྫས་གཞན་དུ་མི་འདོད་པའི་
ཕྱིར་ཏེ། བྱེ་བྲག་སྨྲ་བའི་དེ་ལྟར་མི་འདོད་པ་གང་ཞིག མདོ་སྡེ་བས་དེ་ལྟར་མི་
འདོད་པའི་ཕྱིར། དང་བོ་གྲུབ་སྟེ། དེས་སྔོན་འཛིན་མིག་ཤེས་ཀྱི་རྣམ་པ་མེད་
པར་འདོད་པའི་ཕྱིར་ཏེ། དེས་སྔོན་འཛིན་མིག་ཤེས་ཀྱི་གཟུང་རྣམ་མི་འདོད་
པའི་ཕྱིར་ཏེ། དེས་དེ་མི་འདོད་པའི་རྒྱུ་མཚན་གྱིས་དེ་ཉམས་སུ་མྱོང་བའི་རང་
རིག་མངོན་སུམ་མི་འདོད་པའི་ཕྱིར་ཏེ། དེས་རང་རིག་མངོན་སུམ་མི་འདོད་
པའི་རྒྱུ་མཚན་ཡོད་པའི་ཕྱིར་ཏེ། དེ་ལྟར་སྡེ་བདུན་རྒྱན་དང༌། རྣམ་ངེས་དར་
ཊིཀྐ་སོགས་ལས་གསུངས་པའི་ཕྱིར། མདོ་སྡེ་བས་དེ་ལྟར་མི་འདོད་དེ། དེས་
སྔོན་འཛིན་མིག་ཤེས་ལ་སྣང་བའི་རྣམ་པ་སྔོ་འཛིན་མིག་ཤེས་དང་རྫས་གཞན་མ་
ཡིན་པར་གྲུབ་པའི་ཕྱིར་ཏེ། དེས་དེ་དེ་དང་རྫས་གཅིག་ཏུ་རྟོགས་པའི་ཕྱིར་དེས་
དེ་དེའི་གཟུང་རྣམ་དུ་རྟོགས་པའི་ཕྱིར་ཏེ། དེས་དེ་ལྟར་འདོད་པའི་ཕྱིར། སྡེ་
བདུན་རྒྱན་ལས་ཀྱང་། ཁ་ཅིག་སྔོན་པོའི་རྣམ་པ་ཆོས་ཅན་དུ་འཛིན་པའང་མི་
འཐད་དེ། ཕྱི་རྒོལ་མདོ་སྡེ་བས་སྔོན་འཛིན་མིག་ཤེས་ལ་ཤར་བའི་སྔོན་པོའི་རྣམ་
པ་སྔོན་འཛིན་མིག་ཤེས་ལས་རྫས་གཞན་མ་ཡིན་པར་གྲུབ་ཟིན་ལ། ཞེས་དང༌།
རྣམ་ངེས་དར་ཊཱིཀ་ལས། སྔོན་པོའི་རྣམ་པ་རྩོད་གཞིར་བཟུང་བར་བྱ་བ་མ་ཡིན་
ཏེ། རྟགས་འདི་འགོད་དགོས་ཀྱི་ཕྱི་རྒོལ་ལ་ཉན་ཐོས་སྡེ་གཉིས་ཡོད་ལ། བྱེ་བྲག་
སྨྲ་བའི་ངོར་སྔོན་པོའི་རྣམ་པ་མ་གྲུབ་པའི་ཕྱིར་དང་། མདོ་སྡེ་བ་ལ་སྔོན་པོའི་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
843 .
རྣམ་པ་དང་སྔོ་སྣང་དབང་བོའི་ཤེས་པ་རྫས་ཐ་དད་ཀྱིས་སྟོང་བར་སྒྲུབ་མི་་
དགོས་ཏེ། གྲུབ་ཟིན་མ་བརྗེད་པར་ཡོད་པའི་ཕྱིར། ཞེས་གསུངས་པའི་ཕྱིར་ཟེར་
བ་ལ། ཁོ་ན་རེ། སྔོན་འཛིན་མིག་ཤེས་ལ་སྔོན་པོར་སྣང་བ་དེའི་ཆོས་ཅན་དུ་
འཛིན་པས་སྐྱོན་མེད་དོ་ཞེ་ན། དེ་ཡང་མི་འཐད་དེ། བྱེ་བྲག་སྨྲ་བས་སྔོན་འཛིན་
མིག་ཤེས་ལ་སྔོན་པོར་སྣང་བ་ཁས་མི་ལེན་པའི་ཕྱིར་ཏེ། དེས་སྔོན་འཛིན་མིག་
ཤེས་ཀྱིས་སྔོན་པོ་འཛིན་པར་མི་འདོད་པའི་ཕྱིར་ཏེ། སྡེ་བདུན་རྒྱན་ལས། སྔོན་
འཛིན་མིག་ཤེས་ལ་སྔོན་པོར་སྣང་བ་ཆོས་ཅན་དུ་འཛིན་ན་བྱེ་བྲག་སྨྲ་བའི་ངོར་་་ ་
ཆོས་ཅན་མི་འགྲུབ་ཏེ། བྱེ་བྲག་སྨྲ་བ་ནི་དབང་བོས་ཡུལ་འཛིན་པར་འདོད་པ་
ཡིན་གྱི། མིག་ཤེས་ཀྱིས་ཡུལ་འཛིན་པར་མི་འདོད་པས་མིག་ཤེས་ལ་སྔོན་པོར་
སྣང་བ་ཞེས་བྱ་བ་ཁས་མི་ལེན་པའི་ཕྱིར་རོ། །བྱེ་བྲག་སྨྲ་བ་མིག་ཤེས་ཀྱིས་ཡུལ་
མི་འཛིན་པར་འདོད་པ་ལ་ཤེས་བྱེད་ཅི་ཡོད་ཅེ་ན། མིག་ཤེས་ཀྱིས་གཟུགས་
འཛིན་ན་རི་བོ་སོགས་ཀྱིས་བར་དུ་ཆོད་པའི་གཟུགས་མཐོང་བར་འགྱུར་ཏེ།
མིག་ཤེས་ནི་ཐོགས་མེད་ཡིན་པའི་ཕྱིར་རོ་སྙམ་དུ་བསམ་ནས་མིག་དབང་གིས་་་་་
གཟུགས་འཛིན་གྱི་ཡིན། དེ་ལ་བརྟེན་པའི་མིག་ཤེས་ཀྱི་གཟུགས་འཛིན་པ་མ་
ཡིན་ནོ་ཞེས་བྱེ་བྲག་སྨྲ་བ་དག་འདོད་པར་བྱེད་དོ། །དེའི་ཕྱིར་མཛོད་ལས། བྱེ་
བྲག་སྨྲ་བའི་འདོད་པ་འཆད་པ་ན། མིག་གིས་གཟུགས་རྣམས་མཐོང་རྟེན་
བཅས། །དེ་ལ་བརྟེན་པའི་རྣམ་ཤེས་མིན། །གང་ཕྱིར་བར་དུ་ཆོད་པ་ཡི། །
གཟུགས་ནི་མཐོང་བ་མིན་ཕྱིར་ལོ། །ཞེས་གསུངས་པའི་ཕྱིར་ཟེར་བ་ལ། ཁོ་ན་རེ།
དེ་ནི་མི་འཐད་དེ། དེས་མིག་ཤེས་ཀྱིས་གཟུགས་མཐོང་བར་འདོད་པའི་ཕྱིར་ཏེ།
རྣམ་ངེས་དར་ཊཱིཀྐ་ལས། ཁ་ཅིག་སྔོན་པོར་སྣང་བ་ཡང་རྩོད་གཞིར་འཛིན་པ་མི་
རིགས་ཏེ། ཉེས་པ་དེ་དག་ཡོད་པའི་ཕྱིར་རོ་ཟེར་བ་མི་རིགས་ཏེ། ཉན་ཐོས་སྡེ་
གཉིས་ཀས་དབང་ཤེས་མ་འཁྲུལ་བ་ལ་སྔོན་པོར་སྣང་བ་སྔོན་པོ་ཉིད་དུ་ཁས་་་་་་



• 844 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བླངས་པའི་ཕྱིར། དེ་ནི་སྔོན་པོ་སྣང་བ་དང༌། སྔོན་པོར་སྣང་བ་ཁྱད་མ་ཕྱེད་
པའི་གཏམ་མོ། །ཞེས་གསུངས་པའི་ཕྱིར་ཟེར། ནམ་
ཁ་ཅིག་གིས་སྔོན་པོར་སྣང་བའང་རྩོད་གཞིར་རིགས་པའི་ཕྱིར་ཏེ། རྩ་བ་
ལས། མཐོང་བའི་ཁྱད་པར་དང་བྲལ་བ། །མི་འཛིན་དེ་འཛིན་ན་འཛིན་ཕྱིར། །
སྔོན་པོར་སྣང་བ་མཐོང་བ་ཡིན། །ཞེས་གསུངས་པའི་ཕྱིར་དང་ཊཱིཀ་ཆེན་ལས།
སྔོན་པོར་སྣང་བ་ཆོས་ཅན། རང་མཐོང་བའི་དབང་ཤེས་ཀྱི་བདག་ཉིད་ཡིན་ཏེ།
རང་མཐོང་བའི་དབང་ཤེས་དེ་མྱོང་བྱེད་ཀྱི་ཁྱད་པར་དང་བྲལ་བ་དང་ཁྱོད་་་་་་
དབང་ཤེས་དེས་མི་འཛིན་ཅིང་མི་མྱོང་བས་ཁྱབ། དབང་ཤེས་དེ་མྱོང་བྱེད་ཀྱིས་
འཛིན་ཅིང་མྱོང་བ་ན་དེ་དང་དུས་མཉམ་དུ་དབང་ཤེས་དེས་ཁྱོད་འཛིན་ཅིང་་་་་
མྱོང་བས་ཁྱབ་པའི་ཕྱིར་ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། འོ་ན།
ལྷན་ཅིག་དམིགས་ངེས་ཀྱི་རྟགས་ཀྱིས་སྔོ་སྣང་དབང་ཤེས་དང་སྔོན་པོ་བདག་་་་་
ཉིད་གཅིག་ཏུ་སྒྲུབ་རིགས་པར་ཐལ། སྒྲུབ་བྱེད་འཐད་པའི་ཕྱིར། འདོད་མི་ནུས་
ཏེ། ལྷན་ཅིག་དམིགས་ངེས་ཀྱི་རྟགས་ཀྱི་བསྒྲུབ་བྱ་ལ་མ་ཡིན་དགག་དང་སྒྲུབ་
པ་གང་རུང་མེད་པའི་ཕྱིར་ཏེ། རྣམ་ངེས་དར་ཊཱིཀ་ལས། སྔོན་པོ་དེ་སྔོན་སྣང་
དབང་ཤེས་དང་རྫས་ཐ་དད་རྣམ་པར་བཅད་ཙམ་གྱིས་མེད་པར་དགག་པ་སྒྲུབ་་
པ་ཡིན་གྱི་མ་ཡིན་དགག་དང་རྫས་གཅིག་པ་སོགས་དངོས་ཀྱི་བསྒྲུབ་བྱར་འཛིན་་
པ་མ་ཡིན་ནོ། །ཞེས་དང༌། རིགས་རྒྱན་ལས། བསྒྲུབ་བྱའི་ཆོས་ཀྱི་དོན་ནི་རྫས་
གཞན་བཀག་ཙམ་ཡིན་ནོ། །ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། དེ་
ནི་མི་འཐད་དེ། ལྷན་ཅིག་དམིགས་ངེས་ཀྱི་རྟགས་ཀྱིས་དེ་གཉིས་རྫས་གཅིག་ཏུ་
སྒྲུབ་པའི་ཕྱིར་ཏེ། སྡེ་བདུན་རྒྱན་ལས། དེ་བཞིན་དུ་སྔོན་པོ་སོགས་ཀྱང་རང་གི་
ཡུལ་ཅན་སྔོན་འཛིན་མིག་ཤེས་སོགས་དང་རྫས་གཅིག་ཏུ་མ་གྲུབ་ན་ཕྱི་རོལ་དོན་
དུ་འདོད་དགོས་པར་འགྱུར་བས་རྫས་གཅིག་ཏུ་ལྷན་ཅིག་དམིགས་ངེས་ཀྱི་་་་་



་་་
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 845.
རྟགས་ཀྱིས་སྒྲུབ་པ་ཡིན་གྱི་ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། འོ་ན།
ལྷན་ཅིག་དམིགས་ངེས་ཀྱི་རྟགས་ལ་བརྟེན་ནས་བརྟེན་པའི་རྗེས་དཔག་གི་རྒྱུན་
དུ་གྱུར་པའི་མཉམ་བཞག་ཡེ་ཤེས་ཀྱི་འཛིན་སྟངས་ལ་དེ་གཉིས་རྫས་གཅིག་ཏུ་་་་
འཛིན་པ་ཡོད་པར་ཐལ་ལོ་ཞེ་ན། འོ་ན། དེ་འདྲའི་མཉམ་བཞག་ཡེ་ཤེས་ཀྱི་
འཛིན་སྟངས་ལ་དེ་གཉིས་རྫས་ཐ་དད་མ་ཡིན་པར་འཛིན་པ་ཡོད་པར་ཐལ། དེ་
འདྲའི་རྟགས་དེས་དེ་གཉིས་རྫས་གཞན་མ་ཡིན་པར་སྒྲུབ་པའི་ཕྱིར། དེ་གཉིས་
རིགས་པ་མཚུངས་པའི་ཕྱིར་ཏེ། ཊཱིཀ་ཆེན་ལས། ལྷན་ཅིག་དམིགས་ངེས་ཀྱི་
རྟགས་འདིས་སྔོན་པོ་དང་སྔོ་སྣང་དབང་ཤེས་རྫས་གཅིག་ཏུ་སྒྲུབ་པ་མི་འཐད་དེ།
དེ་ལྟ་ན་རྟགས་འདི་ལ་བརྟེན་པའི་རྗེས་དཔག་གི་རྒྱུན་གོམས་པ་ལས་སྐྱེས་པའི་་་་
འཕགས་པའི་མཉམ་བཞག་ཡེ་ཤེས་ཀྱི་འཛིན་སྟངས་ལ་དེ་གཉིས་རྫས་གཅིག་ཏུ་་་
འཛིན་པ་ཡོད་པར་འགྱུར་རོ་ཞེ་ན། དེ་ནི་ཁྱེད་རང་ལའང་མཚུངས་ཏེ། རྟགས་
འདིས་དེ་གཉིས་རྫས་ཐ་དད་མ་ཡིན་པར་སྒྲུབ་པ་ཡིན་ན། དེ་འདྲའི་ཡེ་ཤེས་ཀྱི་
འཛིན་སྟངས་ལ་དེ་གཉིས་རྫས་ཐ་དད་མ་ཡིན་པར་འཛིན་པ་ཡོད་པར་འགྱུར་རོ་
ཞེས་བརྗོད་ན་ཅི་སྨྲ་ཞེས་གསུངས་པའི་ཕྱིར་ཟེར། །
སྐབས་འདིར་གྲུབ་མཐའ་ལྷུན་པོའི་མཛེས་རྒྱན་ལས། འདི་ནི་དཔྱད་གཞི་
ཤིན་ཏུ་ཆེ་ཞིང་རྒྱལ་ཚབ་ཐམས་ཅད་མཁྱེན་པས་རྣམ་ངེས་ཊཱིཀ་ཆེན་དུ་ཡང་ལྷན་
ཅིག་དམིགས་ངེས་ཀྱི་རྟགས་ཀྱི་སྒྲུབ་ཆོས་མེད་དགག་ཡིན་པའི་ཚུལ་བཀའ་སྩལ་་་
ལ། མཁས་གྲུབ་སྨྲ་བའི་ཉི་མས་ནི་རྫས་གཅིག་ཏུ་བསྒྲུབ་པར་བྱས་ཀྱང་མི་འཐད་
པ་མེད་པར་གསུངས་སོ། །དེ་ལ་འདི་དཔྱད་པར་བྱ་སྟེ། སྤྱིར་དབུ་མ་ཐལ་རང་
གཉིས་ཀྱིས་བདག་མེད་གཏན་ལ་འབེབས་པའི་གཏན་ཚིགས་ཀྱི་བསྒྲུབ་བྱའི་ཆོས་
སུ་མེད་དགག་ཁོ་ན་འཛིན་གྱི་མ་ཡིན་དགག་དང་སྒྲུབ་པ་མི་འཛིན་པ་ནི་ཀླུ་སྒྲུབ་་
ཡབ་སྲས་རྣམས་ཀྱིས་ལན་དུ་མར་བཤད་ཅིང་། རྗེ་ཡབ་སྲས་ཀྱིས་ཀྱང་ཚུལ་དེ་



• 846 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ནི་དབུ་མ་བ་རྣམས་ཀྱི་རྐང་ཚུགས་པའི་གྲུབ་མཐའ་ཡིན་པར་རྩ་ཤེས་དང་འཇུག་
པའི་རྣམ་བཤད་དང་ལེགས་བཤད་སྙིང་བོ་རྣམ་བཤད་སྙིང་བོའི་རྒྱན་སྟོང་ཐུན་་
སྐལ་བཟང་མིག་འབྱེད་སོགས་སུ་ལན་དུ་མར་གསུངས་སོ། །དེར་མ་ཟད་ལེགས་
ལྡན་འབྱེད་ཀྱིས་ཀྱང་སངས་རྒྱས་བསྐྱངས་ལ་རང་གི་གྲུབ་པའི་མཐའ་དང་་་་་་་་
འགལ་བར་འགྱུར་རོ་ཞེས་མེད་དགག་སྒྲུབ་བྱར་བྱེད་པའི་གྲུབ་མཐའ་དང་་་་་་་
འགལ་ལོ་ཞེས་སྐྱོན་བཟུང་བས་ཀྱང་ཤེས་སོ། །འོན་ཀྱང་སེམས་ཙམ་པའི་ལུགས་
ལ་བདག་མེད་བསྒྲུབ་པའི་རྟགས་ཀྱི་བསྒྲུབ་བྱར་མེད་དགག་ཁོ་ནར་འཛིན་་་་་
དགོས་ཞེས་སེམས་ཙམ་པ་རང་གི་གཞུང་ལུགས་གང་ནས་ཀྱང་བཤད་པ་མ་་
མཐོང་ཞིང་། རྗེ་ཡབ་སྲས་ཀྱིས་ཀྱང་སེམས་ཙམ་པའི་ལུགས་ལ་དེ་ལྟར་འཛིན་
དགོས་པར་གསུངས་པ་མི་སྣང་ངོ༌། །ཞེས་པ་ནས། རྒྱལ་ཚབ་ཐམས་ཅད་མཁྱེན་
པས་གང་དུ་ཡང་མ་གསུངས་སོ། །ཞེས་ལྷན་ཅིག་དམིགས་ངེས་རྟགས་ཀྱི་བསྒྲུབ་
ཆོས་ལ་མེད་དགག་མི་དགོས་པའི་སྒྲུབ་བྱེད་དུ། ལུགས་འདིའི་གཞུང་གང་དུ་
ཡང་དེ་དགོས་པར་བཤད་པ་མེད་ཅིང་རྗེ་ཡབ་སྲས་ཀྱིས་ཀྱང་གསུངས་བ་མེད་་་་
པའི་ཕྱིར་དང་། ཐེག་བསྡུས་སོགས་སུ་རྣམ་རིག་ཙམ་དུ་སྒྲུབ་པའི་རིགས་པ་ཕལ་
མོ་ཆེའི་བསྒྲུབ་ཆོས་ལ་རྣམ་རིག་ཙམ་ཉིད་བཟུང་བའི་ཕྱིར་དང་། ཚད་མ་མདོ་
དང་རྣམ་འགྲེལ་ངེས་གཉིས་འགྲེལ་བ་དང་བཅས་པ་ལས་གཟུགས་སོགས་རང་
འཛིན་ཤེས་པའི་རྫས་སུ་སྒྲུབ་པ་དང་བློ་ཚུལ་གཉིས་པ་འཐད་པར་སྒྲུབ་པ་དང་་་་
ལུགས་འདིའི་དབང་ཤེས་ཀྱི་དམིགས་རྐྱེན་སྒྲུབ་པའི་རིགས་པ་སོགས་སུ་མ་ཡིན་་་
དགག་དང་སྒྲུབ་པ་བསྒྲུབ་ཆོས་སུ་བཟུང་བའི་ཕྱིར་དང༌། འདི་བ་གཟུགས་
སོགས་ཤེས་པའི་རྫས་སུ་སྨྲ་བའི་རབ་ཏུ་ཕྱེ་བ་ཡིན་པས་དོན་དམ་དཔྱོད་པའི་་་་་
རིགས་ཤེས་ཀྱི་རྫས་གཅིག་ཡིན་མིན་འཚོལ་བ་ཡིན་པའི་ཕྱིར་དང༌། རང་འཛིན་
རྟོག་པའི་ཞེན་གཞིར་རང་མཚན་གྱིས་གྲུབ་པས་སྟོང་བ་དང་ཕྱི་དོན་གྱིས་སྟོང་བ་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
• 847 .
སྒྲུབ་པའི་རིགས་པ་གཉིས་རྣམ་རིག་ཙམ་གྱི་དེ་ཁོ་ན་ཉིད་ལ་འཇུག་པའི་ཐབས་་་་
སུ་གསུངས་པའི་ཕྱིར་དང༌། རྣམ་རིག་ཙམ་གྱི་དེ་ཁོ་ན་ཉིད་ནི་བྱང་སེམས་ཀྱི་
བསྒོམ་བྱའི་དེ་ཁོ་ན་ཉིད་མཐར་ཐུག་ཡིན་པའི་ཕྱིར་དང༌། ། དེ་ཡང་གཟུགས་
སོགས་ཤེས་པ་དང་བདག་ཉིད་ག ཅིག་པ་ཁོ་ན་ལ་བཤད་པའི་ ཕྱིར་དང་།
གཟུགས་ཤེས་རྫས་ཐ་དད་ཡོད་མེད་འཚོལ་བའི་རིགས་པ་དེས་གཟུགས་སོགས་་་་
ཤེས་པའི་བདག་ཉིད་དུ་མི་རྟོགས་ན་རིགས་པ་དེས་རྣམ་རིག་ཙམ་ལ་འཇུག་པ་་་་
མི་འཐད་པར་འགྱུར་བའི་ཕྱིར་དང༌། དེ་ལྟར་འཚོལ་བའི་རིགས་པ་དེས་རྟོགས་
ན་རྣམ་རིག་ཙམ་གྱི་དེ་ཉིད་དོན་དམ་དཔྱོད་པའི་ཚད་མས་མ་རྙེད་པ་འགལ་་་་་་
བའི་ཕྱིར་དང་། རིགས་པ་གཞན་གྱིས་རྙེད་ན་རྣམ་རིག་ཙམ་གྱི་དེ་ཁོ་ན་ཉིད་
དོན་དམ་དཔྱོད་པའི་རིགས་ཤེས་ཀྱིས་མ་རྙེད་པར་འགྱུར་བའི་ཕྱིར་དང་།
གཟུགས་ཤེས་དང་རྫས་ཐ་དད་དུ་ཡོད་མེད་བརྟག་ཅིང་རྫས་གཅིག་ཡིན་མིན་མི་་
རྟོག་པའི་རིགས་པ་དེ་གཟུགས་ཀྱི་གནས་ལུགས་ལ་མཐའ་ཆོད་པར་དཔྱོད་པའི་་་
རིགས་པ་མ་ཡིན་པའི་ཕྱིར་དང་། སྔོན་པོ་ཆོས་ཅན། ཁྱོད་སྔོ་འཛིན་ཤེས་པ་དང་
རྫས་གཅིག་ཡིན་པར་ཐལ། ཁྱོད་སྔོ་འཛིན་ཤེས་པ་དང་རྫས་ཐ་དད་རིགས་པས་
ཁེགས་ཤིང་རྫས་སུ་གྲུབ་པའི་ཕྱིར། ཞེས་པའི་རིགས་པ་འདིས་སྔོན་པོ་དང་དེ་
འཛིན་ཤེས་པ་རྫས་གཅིག་ཏུ་སྒྲུབ་ནུས་ཤིང་། དེ་མི་ནུས་ན་ལྷན་ཅིག་དམིགས་
ངེས་ཀྱི་རྟགས་ཀྱི་དགོས་པའི་གཙོ་བོ་མེད་པར་འགྱུར་བའི་ཕྱིར་དང་། རྒྱལ་ཚབ་
རྗེས་ལྷན་ཅིག་དམིགས་ངེས་ཀྱི་རྟགས་ཀྱི་བསྒྲུབ་བྱ་ལ་མེད་དགག་དགོས་པར་་་་་
གསུངས་པ་ལས་སྤྱིར་སེམས་ཙམ་པའི་ལུགས་ལ་དེ་ལྟར་དགོས་པར་གང་དུ་ཡང་
མ་གསུངས་པའི་ཕྱིར། ཞེས་རྒྱུ་མཚན་བཅུ་གསུམ་བཀོད་དོ། །
ཁ་ཅིག དེ་ལ་དང་བོ་མི་འཐད་དེ། འདི་བའི་ལུགས་ལའང་བདག་མེད་
དངོས་སུ་སྒྲུབ་པའི་བསྒྲུབ་བྱ་ཡོངས་གྲུབ་ཀྱི་ངོ་བོ་ལ་མེད་དགག་འཇོག་པ་་་་་་་་་
HC
GHC



• 848 - ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དགོངས་འགྲེལ་ཐོགས་མེད་སྐུ་མཆེད་ཀྱི་རང་གཞུང་འདི་སྟོང་ཐུན་ཆེན་མོ་་་་་་་
སོགས་སུ་ལན་གཅིག་མིན་པར་གསུངས་པ་ལས་ལྷག་གསལ་བར་གསུངས་མི་་་་་་
དགོས་པའི་ཕྱིར་དང༌། གཞུང་ལས། དགག་བྱ་ལ་མི་འདྲ་བའི་ཁྱད་པར་ཡོད་པ་
མ་གཏོགས་པ་དགག་གཞི་རྟེན་འབྲེལ་ལ་རང་གི་དགག་བྱའི་བདག་རྣམ་པར་་་་་
བཅད་པ་ཙམ་ལ་དོན་དམ་བདེན་པར་འཇོག་པ་ནི་ཤིང་རྟའི་སྲོལ་གཉིས་མཐུན་་
པས་དེ་ལས་གཞན་པའི་དོན་དམ་འཇོག་པ་མི་རིགས་ལ། ཞེས་ལུགས་གཉིས་
ཀར་དོན་དམ་བདེན་པའི་ངོ་བོ་མེད་དགག་འབའ་ཞིག་ཏུ་གསུངས་པ་དང་།
མཁས་གྲུབ་ལྟ་ཁྲིད་ཆེན་མོ་ལས། སེམས་ཙམ་པའི་ལུགས་ཀྱི་ཆོས་ཀྱི་བདག་མེད་
ནི་ནས། ངེས་ངོར་ཀུན་བཏགས་དེ་ལྟ་བུ་རྣམ་པར་བཅད་པའི་མེད་དགག་
འབའ་ཞིག་མ་གཏོགས་གཞན་དབང་གི་སྣང་བ་ལོག་པ་དང༌། ཞེས་འདི་བའི་
ལུགས་ལ་དོན་དམ་དཔྱོད་པའི་རིགས་ཤེས་ཀྱི་ངོར་མེད་དགག་འབའ་ཞིག་ལས་་་
མེད་པར་གསུངས་པའི་ཕྱིར། གཉིས་པ་མི་འཐད་དེ། ཐེག་བསྡུས་སོགས་སུ་
བདག་མེད་དངོས་སུ་སྒྲུབ་པའི་རིགས་པའི་རྟགས་སྒྲུབ་སོགས་ལ་བསྒྲུབ་བྱ་མེད་་་
དགག་ཡིན་མིན་ཅི་རིགས་ཡོད་ཀྱང་རྩ་བའི་དངོས་ཀྱི་བསྒྲུབ་ཆོས་ལ་མེད་དགག་
ཁོ་ན་བཟུང་བའི་ཕྱིར་རོ། །གསུམ་པ་མི་འཐད་དེ། རིགས་པ་དེ་གསུམ་ནི་བདག་
མེད་བརྒྱུད་ནས་སྒྲུབ་པ་ལས་དངོས་སུ་སྒྲུབ་བྱེད་མ་ཡིན་པའི་ཕྱིར་རོ། །བཞི་བ་
ལ་མ་ཁྱབ་སྟེ། འོ་ན། ཐལ་འགྱུར་བའི་ལུགས་ལའང་དོན་དམ་དཔྱོད་པའི་
རིགས་ཤེས་དེ་རྟོག་པའི་བ ཏགས་ཙམ་འཚོལ་བའི་རིགས་པ་ཡིན་པར་ཐལ།
ཐལ་འགྱུར་བའི་གྲུབ་མཐའ་རྟོག་པས་བཏགས་ཙམ་སྨྲ་བའི་རབ་ཏུ་ཕྱེ་བ་ཡིན་་་་
པའི་ཕྱིར། ཁྱབ་པ་འགྲིག ལྔ་བ་ལའང་མ་ཁྱབ་སྟེ། རྣམ་རིག་ཙམ་གྱི་དེ་ཁོན་
ཉིད་ལ་གཟུང་འཛིན་རྫས་ཐ་དད་ཀྱིས་སྟོང་བའི་མེད་དགག་འཇོག་པའི་ཕྱིར།
དྲུག་པ་དང་བདུན་པ་གཉིས་ལའང་མ་ཁྱབ་སྟེ། རྣམ་རིག་ཙམ་གྱི་དེ་ཁོ་ན་ཉིད་



་
་
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 849.
ནི་གཟུང་འཛིན་རྫས་གཞན་གྱིས་སྟོང་བའི་མེད་དགག་ལ་བྱེད་པའི་ཕྱིར་དང༌།
མེད་དགག་དེ་ཡང་གཟུགས་སོགས་ཤེས་པ་དང་བདག་ཉིད་གཅིག་པ་ཁོ་ན་ཡིན་
པའི་ཕྱིར། བརྒྱད་པ་མི་འཐད་དེ། གཞན་དུ་ན། ཐལ་འགྱུར་བའི་ལུགས་ལ་
བདག་མེད་དངོས་སུ་སྒྲུབ་པའི་རིགས་པ་དེས་མིང་རྐྱང་བཏགས་ཡོད་ལ་འཇུག་་་
མི་ནུས་པར་ཐལ། དེས་དངོས་སུ་བདེན་གྲུབ་བཀག་ཙམ་ལས་མི་རྙེད་པའི་ཕྱིར།
དགུ་བའི་སྐྱོན་མེད་དེ། དེས་དེ་རྙེད་པར་ཁས་མི་ལེན་པའི་ཕྱིར། བཅུ་བ་མི་
འཐད་དེ། གཟུགས་ཤེས་རྫས་གཅིག་ཡིན་ཏེ། དེ་རྫས་ཀྱི་སྒོ་ནས་སོ་སོ་བ་མ་ཡིན་
པར་སྐྱེས་པའི་ཆོས་ཅན་ཡིན་པའི་ཕྱིར་ཞེས་པ་ལྟ་བུའི་རིགས་པས་རྙེད་ཆོག་་་་་་
ཅིང་། དེ་འདྲའི་རྟགས་ཅན་རྗེས་དཔག་ཀུན་རྫོབ་ལས་དོན་དམ་དཔྱོད་བྱེད་
མིན་ལ། གཟུགས་ཤེས་རྫས་གཅིག་མིན་པ་རྣམ་རིག་ཙམ་གྱི་དེ་ཁོ་ན་ཉིད་མ་
ཡིན་པའི་ཕྱིར། བཅུ་གཅིག་པ་མི་འཐད་དེ། རྫས་ཐ་དད་ཡོད་མེད་དཔྱད་པ་ལ་
རྫས་གཅིག་ཡིན་མིན་མ་དཔྱད་ན་མཐའ་མ་ཆོད་པར་མི་འགྱུར་བའི་ཕྱིར་ཏེ།
རྫས་སུ་ཡོད་མེད་དཔྱད་པ་ལ་རྫས་གཅིག་དང་ཐ་དད་གང་དུ་ཡོད་དཔྱད་དགོས་
ཀྱི་རྫས་ཐ་དད་དུ་ཡོད་མེད་དཔྱོད་པ་ལ་དེ་གཉིས་ཚང་མི་དགོས་པའི་ཕྱིར་ཏེ།
བདེན་པར་ཡོད་མེད་དཔྱད་པ་ལ་བདེན་པའི་གཅིག་དང་དུ་མ་གང་དུ་ཡོད་་་་་་
དཔྱད་དགོས་ཀྱི། བདེན་པའི་གཅིག་དུ་མེད་པར་དཔྱད་པ་ལ་བདེན་པའི་དུ་
མར་ཡོད་མེད་དཔྱད་མི་དགོས་པ་བཞིན་ཡིན་པའི་ཕྱིར། བཅུ་གཉིས་པ་མི་
འཐད་དེ། སྔོན་པོ་དང་དེ་འཛིན་ཤེས་པ་རྫས་ཐ་དད་ཁེགས་པ་རྟགས་སུ་བྱས་
ནས་དེ་གཉིས་རྫས་གཅིག་ཡིན་པར་སྒྲུབ་པ་ལྟར་ན་རྟགས་དེ་ངེས་ནས་བསྒྲུབ་བྱ་
དེ་མ་ངེས་པ་ཡོད་དགོས་པས་རང་ལ་གནོད་བྱེད་ལས་སྒྲུབ་བྱེད་དུ་མི་རུང་བའི་་་
ཕྱིར། བཅུ་གསུམ་པ་མི་འཐད་དེ། རྒྱལ་ཚབ་རྗེས་རྣམ་ངེས་དར་ཊཱིཀ་དུ་དེ་ལྟར་
དུ་གསུངས་པ་སྤྱིར་སེམས་ཙམ་པའི་ལུགས་མིན་ན་སུ་ཞིག་གི་ལུགས་ཡིན་པ་སྨྲ་་་་



· 850 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དགོས་པའི་ཕྱིར་དང་། ཁྱེད་ལྟར་ན་ལེགས་ལྡན་དང་རྗེ་ཡབ་སྲས་ཀྱིས་མཐའ་
བཞིའི་སྐྱེ་བ་འགོག་པའི་བསྒྲུབ་བྱ་ལ་མེད་དགག་དགོས་པར་གསུངས་ཀྱང་སྤྱིར་་་
དབུ་མ་བའི་ལུགས་ལ་དེ་ལྟར་དགོས་པར་མ་གསུངས་ཞེས་བཤད་རུང་བར་་་་་་་
འགྱུར་བའི་ཕྱིར་རོ་ཞེས་ཟེར་ན་དཔྱད་དགོས་སོ། ། ། །
ཡང་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ལུང་རིགས་ཀྱི་སེམས་ཙམ་
པའི་གཞུང་ཐམས་ཅད་དུ་བདག་མེད་མ་ཟད། མེད་དགག་རྣམས་ཀྱང་མ་
དམིགས་པའི་རྟགས་ཀྱིས་སྒྲུབ་དགོས་པར་གསུངས་པ་རྣམས་དང་འགལ་ཞིང་།
རྣམ་རིག་ཙམ་དུ་བསྒྲུབ་ཅེས་པའང་གཟུང་འཛིན་རྫས་གཞན་གྱིས་སྟོང་བར་་་་་་
སྒྲུབ་པའི་དོན་ཡིན་གྱི་རྣམ་རིག་ཙམ་བསྒྲུབ་བྱའི་ཆོས་སུ་བྱས་པ་མ་ཡིན་པའི་་་་་
ཕྱིར། གཞན་ཡང་། གཟུགས་སོགས་ཤེས་པ་དང་བདག་ཉིད་གཅིག་པ་ཆོས་ཅན།
མེད་དགག་ཡིན་པར་ཐལ། རྣམ་རིག་ཙམ་གྱི་དེ་ཁོ་ན་ཉིད་ཡིན་པའི་ཕྱིར།
རྟགས་ཁས། མ་ཁྱབ་ན་དེ་ཁོ་ན་ཉིད་མཐར་ཐུག་སྒྲུབ་ཕྱོགས་ནས་འཇོག་པས་
སེམས་ཙམ་པའི་པཎྜི་ཏ་དེ་ཡ་མཚན་པ་སྟེ། དགོངས་འགྲེལ་ལས། ངོ་བོ་ཉིད་དེ་
ཁོ་ནའི་ངོ་བོ་ཉིད་མ་མཆིས། ཞེས་སོགས་སོ། །ཞེས་གསུངས་སོ། །
ཁ་ཅིག་ན་རེ། སྔོ་སྣང་དབང་ཤེས་ལ་སྣང་བའི་རྣམ་པ་ལྷན་ཅིག་དམིགས་
ངེས་ཀྱི་རྟགས་ཀྱི་རྩོད་གཞིར་རིགས་ཤིང་། རྣམ་བདེན་པའི་ལུགས་ལ་དེའི་
རྟགས་ཀྱིས་དེ་གཉིས་རྫས་གཅིག་ཏུ་སྒྲུབ་ལ། རྣམ་རྫུན་པའི་ལུགས་ལ་རྫས་
བཞག་ཙམ་སྒྲུབ་པར་འདོད་པའི་ཁྱད་པར་ཕྱེ་དགོས་ཏེ། ལེགས་བཤད་གསེར་
ཕྲེང་ལས། གང་ལྷན་ཅིག་དམིགས་པ་ངེས་པའི་ཕྱིར་ཏེ། དེ་ལ་རྫས་ཐ་དད་མིན་
པས་ཁྱབ། བདེ་བ་དང་དེ་མྱོང་བའི་རིག་པ་བཞིན་སྔོན་པོར་སྣང་བ་དང༌། དེ་
འཛིན་པའི་བློ་དག་ཀྱང་ལྷན་ཅིག་དམིགས་པ་ངེས་པ་ཡིན་ནོ་ཞེས་པའི་རྟགས་་་་
ལས་དོན་དུ་སྣང་བ་དེ་སྣང་མཁན་གྱི་བློ་ལས་ཕྱིར་རོལ་ཏུ་མེད་པར་གཏན་ལ་་་་་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
-851 ，
འབེབས་སོ། །སྦྱོར་བ་འདིའི་ཆོས་ཅན་གྱི་དོན་ནི་དོན་སྣང་དང་དེ་སྣང་གི་བློ་
གཉིས་སོ། །དམ་བཅའི་དོན་ནི་དེ་གཉིས་རྫས་ཐ་དད་མེད་པ་སྟེ། དེ་ཡང་རྣམ་
རྫུན་པ་ལྟར་ན་ཐ་དད་བཀག་ཙམ་ཡིན་གྱི། རྣམ་བདེན་པ་ལྟར་ན་རྫས་གཅིག་
ཏུ་སྒྲུབ་པར་འདོད་དེ་ཞེས་གསུངས་པའི་ཕྱིར་ཟེར་བ་ལ། ཁ་ཅིག་གིས། འོ་ན་
རྣམ་པ་ཆོས་ཅན་དུ་འཛིན་རིགས་པར་ཐལ། འདོད་པའི་ཕྱིར། འདོད་མི་ནུས་
ཏེ། སྡེ་བདུན་རྒྱན་ལས། དེ་ཡང་གཞན་དག་ན་རེ། རྣམ་བདེན་པ་ལྟར་ན།
རྫས་གཅིག་ཏུ་སྒྲུབ་པར་བྱེད་པ་ཡིན་ལ། རྣམ་རྫུན་པ་ལྟར་ན། རྫས་གཞན་མ་
ཡིན་པ་ཙམ་དུ་སྒྲུབ་པ་ཡིན་ནོ་ཟེར་བ་ནི་རྣམ་པ་ཆོས་ཅན་དུ་འཛིན་ན་བདེན་་་་
ཡང་། རྣམ་པ་ཆོས་ཅན་ཡིན་པ་ལ་གོང་དུ་སྐྱོན་བསྟན་ཟིན་ཏོ། །དེས་ན་སྔོན་པོ་
སོགས་ནི་སྔོན་འཛིན་མིག་ཤེས་སོགས་དང་རྫས་གཅིག་ཏུ་འདོད་པ་ལ་རྣམ་་་་་་་
བདེན་རྫུན་གཉིས་ཀ་མཐུན་པའི་ཕྱིར་དང༌། ཆོས་ཅན་དུ་ཡང་སྔོ་སོགས་ཉིད་
བཟུང་བྱ་ཡིན་པ་བཤད་ཟིན་པའི་ཕྱིར། རྫས་གཅིག་ཏུ་སྒྲུབ་པ་དང་རྫས་གཞན་
མ་ཡིན་པར་སྒྲུབ་པ་གཉིས་ཀ་ལྟར་ཡང་མི་འཐད་པ་མེད་ལ། གང་དུ་བསྒྲུབ་
ཀྱང་འདོད་པའི་དོན་སྒྲུབ་པ་ལ་ཁྱད་པར་མེད་དེ། ། དེ་གཉིས་གང་ཡིན་ཀྱང་ཕྱི་
དོན་ཡིན་པར་འགལ་བའི་ཕྱིར་རོ། །ཞེས་གསུངས་པའི་ཕྱིར་ཟེར་བ་སོགས་ལ་
དཔྱད་པར་བྱའོ། །རྟགས་ཀྱི་དོན་ནི། པཎ་ཆེན་ཆོས་མཆོག་གིས་བཤད་པ་ལྟར་
ལྷན་ཅིག་དམིགས་པ་ནི་དུས་གཅིག་པ། དམིགས་པ་ནི་ཚད་མས་དམིགས་པ།
ཁྱབ་པ་ནི་ངེས་པ་སྟེ། མདོར་ན་དུས་གཅིག་ཏུ་རྟོགས་པས་ཁྱབ་པའོ། །དེའི་དོན་
ཡང་འདི་ལྟར་ཡིན་ཏེ། རྒྱལ་ཚབ་ཐམས་ཅད་མཁྱེན་པས་སྔོན་པོ་རྟོགས་ན་སྔོ་
འཛིན་རྟོགས་པ་དང་གྲུབ་བདེ་རྫས་གཅིག་ལ་སྔོ་འཛིན་རྟོགས་པ་དང་གྲུབ་བདེ་་
རྫས་གཅིག་ཏུ་སྐྱེས་པ་ངེས་པར་དེའི་རིགས་ལ་གནས་པས་ཁྱབ་པའི་དོན་ཡིན་ནོ་
ཞེས་གསུངས་ཤིང༌། མདོར་ན་ཕན་ཚུན་གཅིག་དམིགས་བྱེད་ཀྱི་ངོ་བོར་སྐྱེས་ན་



，852 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པ།ཅིག་ཤོས་ཀྱང་དམིགས་བྱེད་ཀྱི་ངོ་བོར་སྐྱེས་པས་ཁྱབ་པ་ལ་བཞེད་དོ། །མཁས་
གྲུང་སྨྲ་བའི་ཉི་མས་ནི་ཕན་ཚུན་གཅིག་ཚད་མས་དམིགས་པའི་དུས་དེའི་ཚེ་་་་་་
གཅིག་ཤོས་ཀྱང་ཚད་མས་དམིགས་པས་ཁྱབ་པ་སྟེ། དཔེར་ན་སྔོན་པོ་སྔོ་འཛིན་
མངོན་སུམ་ཚད་མས་ནམ་དམིགས་པ་དང་དུས་མཉམ་དུ་སྔོ་འཛིན་མངོན་སུམ་་་
ཡང་རང་མྱོང་བའི་རང་རིག་མངོན་སུམ་གྱིས་དམིགས་པས་ཁྱབ་ལ། སྔོ་འཛིན་
མངོན་སུམ་ཚད་མ་རང་རིག་གིས་དམིགས་པའི་ཚེ་སྔོན་པོ་ཡང་སྔོ་འཛིན་ཚད་་་་
མས་དམིགས་པས་ཁྱབ་པ་ལྟ་བུའོ་ཞེས་བཞེད་དེ། འབྲུ་སྣོན་ལུགས་ཅུང་ཟད་མི་
འདྲ་ཡང་གཉིས་ཀའི་དགོངས་པ་ནི་གཅིག་ཏུ་སྣང་ངོ༌། །ཤེས་པ་གཅིག་གིས་
སྔོན་པོ་དང་སྔོ་འཛིན་གཉིས་ཀ་མྱོང་བ་ནི་དེ་དག་སུས་ཀྱང་མི་བཞེད་པར་མ་་་་་
ཟད་འགོག་པར་མཛད་དོ། །
ལྷན་ཅིག་དམིགས་ངེས་ཀྱི་རྟགས་འདི་ལས་འཕྲོས་ཏེ་ད་དུང་དཔྱད་པར་བྱ་
བ་འདི་ཡོད་དེ། སེམས་ཙམ་པས་གཟུགས་རང་འཛིན་ཤེས་པ་དང་བདག་ཉིད་
གཅིག་ཏུ་འདོད་པའི་དོན་ཅི་ཡིན། ལྷས་བྱིན་དང་མཆོད་སྦྱིན་གཉིས་ཀྱིས་བུམ་
པ་ལྟ་བུ་ཞིག་ལ་ཐུན་མོང་དུ་བལྟས་པའི་ཚེ་བལྟ་བྱ་ཐུན་མོང་བའི་བུམ་པ་དེ་ལྟ་་་
བ་བོ་གཉིས་ཀའི་མིག་ཤེས་དང་རྫས་གཅིག་ཡིན་ནམ། རེ་རེ་བའི་མིག་ཤེས་དང་
རྫས་གཅིག་ཡིན། དང་བོ་ལྟར་ན་མིག་ཤེས་གཉིས་ཀྱང་ཕན་ཚུན་རྫས་གཅིག་ཏུ་
འགྱུར་ལ། ཕྱི་མ་ལྟར་ན་ལྷས་སྦྱིན་གྱིས་མིག་ཤེས་དང་རྫས་གཅིག་ཏུ་གྱུར་བའི་
བུམ་པ་དེ་མཆོད་སྦྱིན་གྱི་མིག་ཤེས་དང་རྫས་ཐ་དད་དུ་འགྱུར་ལ། དེ་ལྟར་ན་དེ་
མཆོད་སྦྱིན་གྱིས་མ་མཐོང་བར་འགྱུར་ཞིང་དེ་བཞིན་དུ་གཅིག་ཤོས་ལ་ཡང་་་་་་་
མཚུངས་པས་གཅིག་གིས་མཐོང་བ་གཅིག་ཤོས་ཀྱི་མི་མཐོང་ན་བུམ་པ་དེ་བལྟ་བྱ་
ཐུན་མོང་བ་ཡིན་པར་འགལ་ལོ། །གཞན་ཡང་ལྷས་བྱིན་རྒྱུད་ཀྱི་མཆོད་སྦྱིན་གྱི་
ཤེས་པ་རྟོགས་པའི་ཚད་མའི་གཟུང་བྱར་གྱུར་པའི་མཆོད་སྦྱིན་གྱི་ཤེས་པ་དེ་ཚད་



དེ བ བ བ
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
: 853 .
མ་དེ་དང་རྫས་གཅིག་ཡིན་ནམ་ཐ་དད་ཡིན། དང་བོ་ལྟར་ན་དེ་གཉིས་རྒྱུད་
གཅིག་ཏུ་ཐལ་ལོ། །གཉིས་པ་ལྟར་ན་ཚད་མ་དེས་དེ་འཇལ་བའི་ཚུལ་དེ་ལ་
སེམས་ཙམ་པ་རང་ལུགས་ཀྱི་ཐུན་མོང་མ་ཡིན་པའི་གཞན་རིག་གི་ཚད་འབྲས་ཀྱི་
རྣམ་བཞག་མི་འཐད་པར་འགྱུར་ཏེ། དེ་ལ་ནི་རང་གི་བདག་ཉིད་དུ་གྱུར་པའི་
ཡུལ་རིག་པ་འབྲས་བུར་འཇོག་དགོས་པའི་ཕྱིར་རོ། །གཞན་ཡང་སྡུག་བསྔལ་གྱི་
བདེན་པས་བསྡུས་པའི་སྣོད་བཅུད་འདི་དག་རྣམ་པ་ཐམས་ཅད་མཁྱེན་པའི་ཡེ་་་
ཤེས་ཀྱིས་གཟིགས་པའི་ཚེ་རིག་བྱ་རིག་བྱེད་རྫས་གཅིག་ན་སངས་རྒྱས་ཀྱི་མཁྱེན་་
པ་དང་རྫས་གཅིག་ཏུ་གྱུར་པའི་སྡུག་བདེན་ཡོད་པར་ཐལ་བར་འགྱུར་རོ་ཞེ་ན།
དོགས་པ་དང་བོའི་ལན་ལ་ཁ་ཅིག་ན་རེ། ་གཅིག་ལ་སྣང་བ་གཅིག་ཤོས་ལ་མི་
སྣང་ཡང་བལྟ་བྱ་ཐུན་མོང་བ་མིན་པའི་སྐྱོན་མེད་དེ། དཔེར་ན་ལྷས་སྦྱིན་དང་
མཆོད་སྦྱིན་གཉིས་ལ་ཟླ་གཉིས་སྣང་བའི་ཚེ་གཅིག་ལ་སྣང་བའི་ཟླ་གཉིས་གཅིག་་
ཤོས་ལ་མི་སྣང་ཡང་གཉིས་ཀ་ལ་ཟླ་གཉིས་སྣང་བར་མཚུངས་པའི་ཕྱིར་དང་།
སྐྱེས་བུ་གཅིག་ལ་དགྲ་གཉེན་གཉིས་ཀྱིས་བལྟས་པའི་ཚེ་ཡིད་དུ་འོང་མི་འོང་གི་་་་
སྣང་ཚུལ་མི་མཐུན་ཡང་སྐྱེས་བུ་གཅིག་ལ་བལྟས་པར་མཚུངས་པའི་ཕྱིར་རོ། །
ཞེས་གསུངས་སོ། །དེ་ལ་ཟླ་གཉིས་ནི་དབང་ཤེས་འཁྲུལ་བའི་སྣང་བ་ཕྱིན་ཅི་
ལོག་ཡིན་པས་མི་མཚུངས་ལ། ཕྱི་མ་ནི་བསྒྲུབ་བྱ་དང་མཚུངས་ཏེ། གཅིག་ལ་
ཡིད་དུ་འོང་བའི་རྣམ་པར་ཤར་བ་དེ་གཅིག་ཤོས་ལ་ཡིད་དུ་མི་འོང་བའི་རྣམ་་་་་
པར་ཤར་བ་མིན་ན་སྐྱེས་བུ་གཅིག་ལ་བལྟས་པ་འགལ་བའི་ཕྱིར་རོ་སྙམ་པའི་་་་་་
དོགས་པ་ད་དུང་མི་ཆོད་པའི་ཕྱིར་རོ། །དོགས་པ་གཉིས་པའི་ལན་ལ་ཡང་ཁ་
ཅིག་ན་རེ། བལྟ་བྱར་གྱུར་པའི་གང་ཟག་གཞན་རྒྱུད་ཀྱི་ཤེས་པ་དེ་རང་རྟོགས་
པ་པོའི་གང་ཟག་གི་ཤེས་པ་དང་རྒྱུད་ཐ་དད་ཡིན་པས་སྐྱོན་མེད་དོ། །ཟེར་བ་ནི་
ལན་མ་ཡིན་པ་ཉིད་དེ། དེ་ལྟར་ན་སྒྲ་རྟག་གམ་མི་རྟག་ཐེ་ཚོམ་ཟ་བའི་རྒོལ་བའི་



• 854༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ངོར་སྒྲ་མི་རྟག་ཅེས་བརྗོད་པའི་ཕྱོགས་ཚིག་ཀྱང་སྒྲ་མི་རྟག་པར་བསྒྲུབ་པའི་སྒྲུབ་
བྱེད་ཡང་དག་ཏུ་འགྱུར་བའི་ཕྱིར་རོ། །
ཡང་ཁ་ཅིག དེ་གཉིས་རྫས་གཅིག་ཀྱང་རྒྱུད་གཅིག་ཏུ་འགྱུར་བའི་སྐྱོན་
མེད་དེ། རྫས་གཅིག་པ་ནི་གཞན་རྒྱུད་ཀྱི་ཤེས་པ་སྣང་བ་དང་དེ་འཛིན་པའི་
ཤེས་པ་གཉིས་ཡིན་ལ། རྒྱུད་ཐ་དད་པ་ནི་གཏན་ནས་འབྲེལ་བ་མེད་པའི་བདག་
ཉིད་ཐ་དད་པའི་ཤེས་རྒྱུད་ཀྱི་དབང་དུ་བྱས་པ་ཡིན་པའི་ཕྱིར་རོ། །ཞེས་ཟེར་
བས་ཀྱང་དོགས་པ་མི་ཆོད་དེ། གཏན་ནས་འབྲེལ་བ་མེད་པའི་ཤེས་རྒྱུད་ཐ་དད་
པ་ཉིད་ཀྱིས་མ་ངེས་པའི་ཕྱིར་རོ། །
དོགས་པ་གསུམ་པ་དེའི་ལན་དུ་གྲུབ་མཐའ་ཆེན་མོར། སྔོན་པོ་དང་ཀུན་
མཁྱེན་ཡེ་ཤེས་གཉིས་ཆོས་ཅན། རྫས་གཅིག་མ་ཡིན་ཏེ། ལྷན་ཅིག་དམིགས་ངེས་
མ་ཡིན་པའི་ཕྱིར། ཞེས་གསུངས་ནས། རྟགས་དེའི་དོན་ཡང་ཀུན་མཁྱེན་མ་
དམིགས་ཀྱང་སྔོན་པོ་དམིགས་པ་དུ་མ་ཡོད་པ་ལ་དགོངས་སོ། །དེ་ལ་གྲུབ་
མཐའ་ལྷུན་པོའི་མཛེས་རྒྱན་ལས། དེ་ལ་ཡང་འདི་འདྲི་བར་བྱ་སྟེ། ལྷས་སྦྱིན་ལྟ་
བུ་ཞིག་གིས་བློ་ཁ་ནང་དུ་ཕྱོགས་ནས་ཆོས་ཀྱི་བདག་མེད་གཏན་ལ་འབེབས་པའི་
ཚེ་ལྷན་ཅིག་དམིགས་ངེས་ཀྱི་རྟགས་ལ་བརྟེན་ནས་སྔོན་པོ་དང་སྔོ་འཛིན་ཤེས་པ་
རྫས་གཞན་དུ་མེད་པར་རྟོགས་དགོས་པར་རང་རེ་ཀུན་མཐུན་མོད། དེ་ལྟར་ན་
སྔོན་པོ་དེ་ལྷས་སྦྱིན་རང་རྒྱུད་ཀྱི་སྔོ་འཛིན་ཤེས་པ་དང་རྫས་ཐ་དད་འགོག་པ་་་་
ཡིན་ནམ། གཞན་རྒྱུད་ཀྱི་སྔོ་འཛིན་ཤེས་པ་དང་རྫས་ཐ་དད་འགོག་པ་ཡིན་ནམ།
གང་གིའང་རྒྱུད་དང་མ་འབྲེལ་བའི་ཤེས་པ་ཞིག་དང་རྫས་ཐ་དད་འགོག་པ་གང་
ཡིན། དང་བོ་ལྟར་ན་སྔོན་པོ་ཆོས་ཅན། ལྷས་སྦྱིན་གྱི་རྒྱུད་ཀྱི་སྔོ་འཛིན་ཤེས་པ་
དང་ལྷན་ཅིག་དམིགས་ངེས་མ་ཡིན་ཏེ། སྔོན་པོ་དམིགས་ཀྱང་ལྷས་སྦྱིན་གྱི་རྒྱུད་
ཀྱི་སྔོ་འཛིན་ཤེས་པ་མ་དམིགས་པ་དུ་མ་ཡོད་པའི་ཕྱིར་རོ། །གཉིས་པ་ལྟར་ན་



1:|:
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 855.
ཡང་ལྷན་ཅིག་དམིགས་ངེས་མ་ཡིན་པའི་ཚུལ་དེ་དང་འདྲའོ། །གསུམ་པ་ལྟར་
ནའང་མི་འཐད་དེ། སུ་གང་གིའང་རྒྱུད་དང་མ་འབྲེལ་བའི་ཤེས་པ་དང་སྔོན་པོ་
གཉིས་ལྷན་ཅིག་དམིགས་ངེས་ཡིན་པ་མི་སྲིད་པའི་ཕྱིར། འོན་ཏེ་རང་ཉིད་ཀྱི་སྔོ་
འཛིན་ཤེས་པ་ལ་ཕྱི་རོལ་དོན་དུ་སྣང་བའི་སྔོན་པོ་ཉིད་གཞིར་བྱས་ནས་དེ་ཤེས་་་
པ་དེ་ཉིད་དང་རྫས་གཅིག་ཏུ་སྒྲུབ་པ་ཡིན་ནོ་ཞེ་ན། འདི་ནི་བདེན་མོད་ཀྱང་དེ་
ལྟར་ན་ཀུན་མཁྱེན་ཡེ་ཤེས་ལ་ཕྱི་རོལ་དོན་དུ་སྣང་བ་མེད་ཀྱང་སྔོན་པོ་འཛིན་་་་་
པའི་ཀུན་མཁྱེན་ཡེ་ཤེས་ལ་སྣང་བའི་སྔོན་པོ་ནི་ཡོད་དགོས་ལ། དེ་ཉིད་གཞིར་
བྱས་པའི་ཚེ་དེ་རང་འཛིན་པའི་ཀུན་མཁྱེན་ཡེ་ཤེས་དང་ལྷན་ཅིག་དམིགས་ངེས་་
ཅིའི་ཕྱིར་མ་ཡིན་ཏེ། སྔོན་པོ་འཛིན་པའི་ཀུན་མཁྱེན་ཡེ་ཤེས་ཀྱིས་རང་གི་དངོས་
ཡུལ་དུ་གྱུར་བའི་སྔོན་པོ་དམིགས་པ་དང་དུས་མཉམ་དུ་རང་མྱོང་བའི་རང་རིག་
མངོན་སུམ་གྱིས་རང་ཉིད་མྱོང་བས་ཁྱབ་པའི་ཕྱིར་རོ། །དེས་ན་ཕྱོགས་སྔ་སྨྲ་
བའི་འཆད་ཚུལ་དེ་ཙམ་པཎ་ཆེན་ཆོས་མཆོག་གི་དགོངས་པ་དཔྱིས་ཕྱིན་པར་་་་་
ལོན་པའི་བཤད་པ་མ་ཡིན་ནམ་སྙམ་མོ། །ཞེས་གསུངས་ནས། རང་ལུགས་རྣམ་
མཁྱེན་གྱིས་ཆོས་ཀུན་གཟིགས་པ་ཚོགས་གཉིས་རྫོགས་སྟོབས་ལས་བྱུང་བས་སྡུག་
བདེན་དང་རྣམ་མཁྱེན་རྫས་གཅིག་པའི་སྐྱོན་མེད་པར་གསུངས་སོ། །དེས་ན་
གང་ཟག་གཉིས་ཀྱིས་སྔོན་པོ་གཅིག་ལ་བལྟས་པའི་ཚེ་གཅིག་ལ་སྣང་བའི་ཆ་ཅིག་
ཤོས་ལ་མི་སྣང་ཡང་བལྟ་བྱ་ཐུན་མོང་བའི་སྔོན་པོ་གཅིག་ཡོད་པ་མི་འགལ་བ་་་་་
དང་། བལྟ་བྱ་ཐུན་མོང་བའི་སྔོན་པོ་དེ་གང་ཟག་དེ་གཉིས་གང་གི་ཤེས་པ་དང་
ཡང་རྫས་གཅིག་མིན་ཡང་རང་འཛིན་ཤེས་པ་དང་རྫས་གཅིག་མིན་པའི་སྐྱོན་་་་་
མེད་དོ། །སྔོན་པོ་ལྟ་བུ་ལ་གང་ཟག་གཉིས་ཀྱི་ཐུན་མོང་མིན་པའི་སྣང་གཞིའི་
སྔོན་པོ་རེ་རེ་དང་ཐུན་མོང་གི་སྣང་གཞིའི་སྔོན་པོ་རྣམས་སྔོན་པོ་དངོས་གནས་་་་
པ་ཡིན་ཡང་། ཉེར་སྦས་ཀྱི་གཟུགས་ལ་གང་ཟག་གཉིས་ཀྱིས་བལྟས་ཚེ་ཐུན་མོང་



• 856 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གི་དེ་ཉེར་སྦས་ཀྱི་གཟུགས་ཡིན་ཡང་གཞན་གཉིས་དེའི་རྣམ་ཅན་ལས་དེ་དངོས་་
གནས་པར་འདོད་མི་རུང་སྟེ། རུང་ན་གང་ཟག་རྒྱུད་ཐ་དད་པ་གསུམ་གྱི་རྒྱུད་
ཀྱིས་བསྡུས་པའི་ཉེར་སྦས་ཀྱི་གཟུགས་གསུམ་ཡོད་པར་ཐལ་བའི་ཕྱིར་རོ། །དེས་
ན་རྣམ་སྨིན་གྱི་འབྲས་བུ་རྣམས་ལ་ཐུན་མོང་མིན་པའི་སྣང་བྱ་རྣམས་དེ་དང་དེ་
དངོས་གནས་མིན་ཞིང་། གཞན་རྒྱུད་ཀྱི་ཤེས་པ་འཛིན་པའི་རྗེས་དཔག་ལ་དོན་
སྤྱི་སྣང་བ་ཡིན་པས་ཤེས་པ་དེ་རྗེས་དཔག་དེ་དང་རྫས་གཅིག་པའི་དོགས་པ་་་་་་
མེད་ལ། གཞན་སེམས་ཤེས་པའི་མངོན་ཤེས་ལ་ཞི་ལྷག་ཟུང་འབྲེལ་གྱི་ཏིང་ངེ་
འཛིན་གྱི་སྟོབས་ཀྱིས་ཕ་རོལ་བོའི་སེམས་ཀྱི་རྣམ་པ་ཤར་བས་མངོན་ཤེས་དེ་ཕ་་་་
རོལ་བའི་སེམས་དང་རྫས་གཅིག་ཡིན་མི་དགོས་པ་དང་། ཀུན་མཁྱེན་ཡེ་ཤེས་ལ་
ཆོས་གང་སྣང་ཚོགས་གཉིས་མཐར་ཕྱིན་པའི་སྟོབས་ལས་བྱུང་བས་དེ་དང་སྡུག་་་
བདེན་སོགས་རྫས་གཅིག་ཡིན་མི་དགོས་པར་ཤེས་པར་བྱའོ། ། །
དྲི་བ། སྒོམ་ལམ་རྩེ་སྦྱོར་གྱི་མཚན་ཉིད་གང༌། ་་ ་་་
ལན། མཁྱེན་གསུམ་བསྡུས་སྒོམ་རབ་ཏུ་གྱུར་བའི་ཤེས་རབ་ཀྱིས་ཟིན་ཞིང་
སྒོམ་སྤང་རྟོག་པའི་གཉེན་པོ་བྱེད་པའི་ཆ་ནས་བཞག་པའི་ཐེག་ཆེན་གྱི་རྗེས་ལ་་་
མངོན་རྟོགས་དེ། སྒོམ་ལམ་རྩེ་སྦྱོར་གྱི་མཚན་ཉིད། དབྱེ་ན་སྒོམ་སྤང་རྣམ་རྟོག་
སྐོར་དགུའི་དངོས་གཉེན་བར་ཆད་མེད་ལམ་སྐོར་དགུ་དང་། སྒོམ་ལམ་རྣམ་
གྲོལ་ལམ་སྐོར་དགུ་སོགས་སྒོམ་ལམ་ལ་དབྱེ་བ་མང་བོ་ཡོད་ཀྱང་། འདིའི་རྩ་
བར་ཐོད་བརྒལ་གྱི་སྙོམས་འཇུག་ཙམ་མཚན་གཞིར་བསྟན་པ་ནི་ཏིང་ངེ་འཛིན་་་
གྱི་རྩལ་སྦྱོང་བའི་ཆེད་ཡིན་ལ། དེ་ལའང་བྱང་སེམས་ཀྱིས་སྤྲུལ་བསྒྱུར་སོགས་ཀྱི་
སྒོ་ནས་གཞན་དོན་མཐའ་ཡས་པ་བྱེད་པ་ལ་ཏིང་ངེ་འཛིན་འདི་དག་ལ་གང་་་་་་
འདོད་འདོད་དུ་སྙོམས་པར་འཇུག་ཐུབ་པ་ཞིག་དགོས་པའི་རྒྱུ་མཚན་གྱིས་ཡིན་་་
ནོ། ། །



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
: 857.
སྐབས་འདིའི་མདོ་ལས་སྙོམས་འཇུག་ཚར་ལྔ་གསུངས་པ་ཡིན་ཏེ། མཐར་
གནས་སྙོམས་འཇུག་དགུ་ལ་ལུགས་མཐུན་ལུགས་མི་མཐུན་དུ་སྙོམས་པར་འཇུག་
པའི་སྦྱོར་བ་སེངྒེ་རྣམ་བསྒྱིངས་ཚར་གཉིས་དང་། ཐོད་རྒལ་དྲིས་པའི་ལན་དུ་
མཐར་གནས་སྙོམས་འཇུག་དགུ་ལ་གང་ཡང་མ་སྤེལ་བའི་ཡར་སོང་གཅིག་དང་།
བསམ་གཟུགས་བརྒྱད་ལ་འགོག་པ་སྤེལ་བའི་ཡར་སོང་གཅིག་དང་། མཐར་
གནས་སྙོམས་འཇུག་དགུ་ལ་འདོད་སེམས་སྤེལ་བའི་མར་འོངས་གཅིག་རྣམས་་་་
གསུངས་པའི་ཕྱིར། བསྟན་ཚུལ་ནི། རྣམ་བཤད་ལྟར་ན། འགོག་དང་བཅས་
པའི་སྙོམས་འཇུག་དགུར། རྣམ་པ་གཉིས་སུ་སོང་འོངས་ནས། ཞེས་པས་ཡར་
སོང་མར་འོང་གི་སྦྱོར་བ་སེང་གེ་རྣམ་བསྒྱིངས་གཉིས་བསྟན་ཅིང་། ནས་ཞེས་
པས་གང་ཡང་མ་སྤེལ་བར་སྙོམས་འཇུག་དགུ་ལ་ལུགས་མཐུན་དུ་འཇུག་པའི་་་་་
སྙོམས་འཇུག་ཤུགས་ལ་བསྟན་ཅིང་། འདོད་པར་ཞེས་སོགས་ཚིག་རྐང་གཉིས་
ཀྱིས་མཚམས་འཛིན་གྱི་འདོད་སེམས་དངོས་སུ་བསྟན། གཅིག་དང་ཞེས་སོགས་
ཀྱི་ཚིག་རྐང་གཉིས་ཀྱིས་མར་འོངས་འདོད་སེམས་སྤེལ་བ་དོན་བསྡུ་དང་བཅས་་་
པ་དང་དངོས་སུ་བསྟན་ནས། གང་ཡང་བར་དུ་མ་བཅུག་པའི་ཡར་སོང་དང་།
བསམ་གཟུགས་བརྒྱད་ལ་འགོག་པ་སྤེལ་བའི་ཡར་སོང་སྟེ་བར་བ་དེ་གཉིས་་་་་་་
ཤུགས་ལ་བསྟན་པའི་ཕྱིར་རོ། །གསེར་ཕྲེང་ལྟར་ན། གཅིག་དང་ནས། མི་
འདྲར་འགྲོ། ཞེས་པས་སྙོམས་འཇུག་བརྒྱད་དང་འགོག་པ་བརྒྱད་སྤེལ་ནས་
ལུགས་མཐུན་དུ་འགྲོ་བ་ཐོད་བརྒལ་བསྡུས་ལ། འདོད་པར་ཞེས་པའི་རྐང་བ་
གཉིས་ཀྱིས། སྲིད་རྩེ་ལས་འདོད་སེམས་ལ་གནས་པའི་ནུད་ཆུང་བསྡུས།། འདོད་
པར་ཞེས་པའི་རྐང་བ་གཉིས་དང་། གཅིག་དང་ཞེས་པའི་རྐང་བ་གཉིས་དང་།
མི་འདྲར་འོངས་ཞེས་པས་སྙོམས་འཇུག་དགུ་དང་འདོད་སེམས་དགུ་སྤེལ་ནས་་་་
ལུགས་མི་མཐུན་དུ་འགྲོ་བའི་ཐོད་རྒལ་བསྡུས་པའི་ཕྱིར། དང་བོ་གྲུབ་སྟེ།



• 858 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
་་་་་
གསེར་ཕྲེང་ལས། གཅིག་དང་ནས། །མི་འདྲར་འགྲོ། ཞེས་པའི་སྙོམས་འཇུག་
བརྒྱད་དང་འགོག་པ་བརྒྱད་སྤེལ་ནས་ལུགས་མཐུན་དུ་འགྲོ་བའི་ཐོད་རྒལ་
བསྡུས་ལ། | ཞེས་གསུངས་པའི་ཕྱིར། གཉིས་པ་གྲུབ་སྟེ། གསེར་ཕྲེང་ལས།
འདོད་པར། ཞེས་པ་ནས། འདོད་སེམས་ལ་གནས་པའི་ནུད་ཆུང་བསྡུས་ཏེ།
ཞེས་གསུངས་པའི་ཕྱིར། གསུམ་པ་གྲུབ་སྟེ། གསེར་ཕྲེང་ལས། འདོད་པར་ཞེས་
པས་རྐང་བ་གཉིས་དང༌། གཅིག་དང་ཞེས་པའི་རྐང་བ་གཉིས་དང་། མི་འདྲར་
འོང་ཞེས་པའི་སྙོམས་འཇུག་དགུ་དང་འདོད་སེམས་དགུ་སྤེལ་ནས་ལུགས་མི་་་་་
མཐུན་དུ་འགྲོ་བའི་ཐོད་རྒལ་བསྡུས་ཏེ། ཞེས་གསུངས་པའི་ཕྱིར་དང་། བཤད་
ཚུལ་དེ་རྐང་བ་དང་བོ་སྦྱོར་དངོས་ཐམས་ཅད་ལ་སྦྱར་བའི་དོན་འགྲེལ་གྱི་བཤད་
པ་ཡིན་པའི་ཕྱིར། གསེར་ཕྲེང་ལས། རྐང་བ་དང་བོ་སྦྱོར་དངོས་ཐམས་ཅད་ལ་
སྦྱར་ན་དོན་འབྲེལ་ལོ། །ཞེས་གསུངས་པའི་ཕྱིར་རོ། ། 1:|: :
1:|: : འདིར་ཁ་ཅིག་སྐབས་འདིའི་ཐོད་བརྒལ་སྙོམས་འཇུག་ས་ལྔ་བ་མན་ཆད་ན་
མེད་དེ། རྣམ་བཤད་ལས། ། ས་དྲུག་པ་ཡན་ཆད་ཐོབ་པའི་བྱང་ཆུབ་སེམས་
དཔའ་རྣམས་ནི་ཆོས་ཅན། ཐོད་རྒལ་སྙོམས་འཇུག་གི་སྦྱོར་བ་མངོན་དུ་བྱེད་
པའི་རྒྱུ་མཚན་ཡོད་དེ། ཞེས་གསུངས་པའི་ཕྱིར་ཟེར། ཡང་ཁ་ཅིག ། ཁྱོད་ཀྱི་
བཤད་ཚུལ་དེ་མི་འཐད་པར་ཐལ། དེ་ས་གཉིས་པ་ནས་འཇོག་དགོས་པའི་ཕྱིར་
ཏེ། རྟོགས་དཀའི་སྣང་བ་ལས་། ལྔ་བ་ས་མཚམས་ནི། ས་གཉིས་པ་ནས་འཇུག་
སྟེ། མཐོང་ལམ་རྩེ་སྦྱོར་གྱི་རྣམ་གྲོལ་ལམ་ལ་དབང་དུ་བྱེད་པ་སེང་གེ་རྣམ་
བསྐྱིངས་ཡིན་ཞིང༌། སེང་གེ་རྣམ་བསྒྱིངས་མཉམ་རྗེས་ཀྱི་རྗེས་ཐོབ་ནས་འཇུག་
པར་བཤད་པའི་ཕྱིར་རོ། །ཞེས་དང་། གསེར་ཕྲེང་ལས་ཀྱང་དེ་ལྟར་གསུངས་
པའི་ཕྱིར་ཟེར། ཡང་ཁ་ཅིག དེ་རྣམས་མི་འཐད་པར་ཐལ། གསེར་ཕྲེང་དང་
རྟོགས་དཀའི་སྣང་བར་དེ་ལྟར་གསུངས་པ་ས་དང་བོའི་སྒོམ་ལམ་མི་བཞེད་པས་་



༄༅།སྐབས་ལྔ་བའི་སྐོར་གྱི་དྲི་བ་དྲིས་ལན།
·859 .
ཡིན་གྱི། སྒོམ་ལམ་ས་དང་བོ་ནས་ཡོད་པས་དེ་ནས་འཇོག་དགོས་པའི་ཕྱིར་ཏེ།
རྣམ་བཤད་ལས་ཀྱང་། འདི་དམན་ལམ་དུ་སྔོན་དུ་སོང་བ་མ་ཡིན་ན་ས་དྲུག་པ་
ཡན་ཆད་དུ་ཐོབ་བོ། །ཞེས་གསུངས་པའི་རྒྱུ་མཚན་ཡོད་པའི་ཕྱིར་ཟེར་ན་དཔྱད་
དགོས་ཤིང༌། ཁྱད་པར་དུ་རྟོགས་དཀའི་སྣང་བར་ས་གཉིས་པ་ནས་ཐོབ་པའི་རྒྱུ་
མཚན་དུ་བཀོད་པའི་རྒྱུ་མཚན་དེ་ལ་དཔྱད་གཞི་ཆེའོ། ། །
ཡང་ཁ་ཅིག གསེར་ཕྲེང་ལས་ཡར་སོང་འགོག་པ་སྤེལ་བའི་གནས་བཅུ་
བདུན་ནམ་བཅོ་བརྒྱད་བཤད་པ་ལྟར་ཁས་ལེན་མི་རིགས་པར་ཐལ། སྲིད་རྩེའི་
ནུད་ཆུང་བརྩི་ན་བཅོ་བརྒྱད་དང་། མ་བརྩིས་ན་བཅུ་བདུན་ཡིན་ལ། སྲིད་རྩེའི་
ནུད་ཆུང་དང་མཚམས་འཛིན་གྱི་འདོད་སེམས་གཉིས་ཡར་སོང་གི་གནས་མ་་་་་
ཡིན་པའི་ཕྱིར་ཏེ། ནུད་ཆུང་གི་སྲིད་རྩེའི་སྙོམས་འཇུག་དང་མཚམས་འཛིན་གྱི་
འདོད་སེམས་གཉིས། སྤེལ་གཞིའི་སྲིད་རྩེ་ལས་གནས་གོང་མ་མ་ཡིན་པའི་ཕྱིར། །
དེས་ན་ཡར་སོང་འགོག་པ་སྤེལ་བའི་གནས་བཅུ་དྲུག་ལས་མེད་ཅིང་། དེ་གཉིས་
ཡར་སོང་མར་འོང་གི་གནས་གང་ཡང་མ་ཡིན་པའི་ཕྱིར་ཏེ། རྟོགས་དཀའི་སྣང་
བ་ལས། ཡར་སོང་འདི་ལ་གནས་བཅུ་དྲུག་ལས་མེད་ཅིང༌། ནས། འདོད་
སེམས་དེ་ནི་ཡར་སོང་དང་མར་འོང་གཉིས་ཀྱི་མཚམས་འཛིན་ཡིན་པས་གང་་་་་་
གིའང་གནས་སུ་བགྲང་བར་བྱ་བ་མ་ཡིན་ནོ། །ཞེས་གསུངས་པའི་ཕྱིར་ཟེར།
འདི་ལ་ཡང་ཁ་ཅིག ཡར་སོང་འགོག་པ་སྤེལ་བའི་སྙོམས་འཇུག་ལ་གཅིག་
བརྒལ་བ་ནས་བརྒྱད་བརྒལ་བའི་བར་མེད་པར་ཐལ། དེ་གཉིས་ཡར་སོང་གི་
གནས་མ་ཡིན་པའི་ཕྱིར། ཁྱབ་སྟེ། དེའི་བརྒྱད་བརྒལ་བའི་ཏིང་ངེ་འཛིན་འཇོག་
རྒྱུ་མེད་པའི་ཕྱིར། གལ་ཏེ་དེའི་སྲིད་རྩེའི་རྗེས་ཀྱི་འགོག་པ་འཇོག་ཅེ་ན། འོ་ན་
མར་འོང་བརྒྱད་བརྒལ་བ་ལ་བསམ་གཏན་གཉིས་པའི་རྗེས་ཀྱི་འདོད་སེམས་་་་་་
འཇོག་པར་ཐལ་ལོ། འདོད་མི་ནུས་ཏེ། བརྒྱད་བརྒལ་ནས་བསམ་གཏན་དང་བོ་



• 860 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལའོ། ཞེས་སོགས་རྣམ་བཤད་སོགས་གཞུང་ཕལ་ཆེར་ལས་གསུངས་པ་དང་
འགལ་བའི་ཕྱིར་རོ། །གོང་དུ་འདོད་ན། གཅིག་དང་གཉིས་གསུམ་བཞི་དང་ལྔ། །
དྲུག་དང་བདུན་དང་བརྒྱད་བརྒལ་ནས། འགོག་པའི་བར་དུ་མི་འདྲར་འགྲོ། །
ཞེས་པ་རྩ་འགྲེལ་དང་དངོས་སུ་འགལ་ལོ། །དེས་ན་ཡར་སོང་གི་བརྒྱད་བརྒལ་
བ་ལ་ནུད་ཆུང་གི་སྲིད་རྩེ་སྲིད་རྩེ་ལས་རྒལ་བར་བཤད་མི་རུང་བས་མཚམས་་་་་་
འཛིན་གྱི་འདོད་སེམས་དེའི་བརྒྱད་རྒལ་ལ་འཇོག་དགོས་པས་དེ་གཉིས་ཡར་་་་་
སོང་གི་གནས་སུ་འཇོག་དགོས་ཏེ། གསེར་ཕྲེང་གི་དགོངས་པ་དེ་ཡིན་པའི་ཕྱིར་
ཟེར་ན་དཔྱད་གཞི་ཆེའོ། །
ཁ་ཅིག་གིས། གང་ཡང་བར་དུ་མ་བཅུག་པའི་ཡར་སོང་དེ། ཐོད་རྒལ་གྱི་
དངོས་གཞི་མ་ཡིན་ཏེ། རྣམ་བཤད་སྙིང་བོའི་རྒྱན་ལས། གང་ཡང་བར་དུ་མ་
བཅུག་པའི་ཡར་སོང་ནི། དཀྱུས་ས་བསྟན་པ་ཙམ་ཡིན་པས་ཐོད་རྒལ་གྱི་དངོས་
གཞི་མ་ཡིན་ཏེ། སྤྲེལ་གཞི་དང་མི་འདྲ་བ་སྤེལ་ནས་འགྲོ་བ་ཐོད་རྒལ་ཏུ་
གསུངས་པའི་ཕྱིར་ཏེ། འདི་དམན་ལམ་སྔོན་དུ་སོང་བ་མ་ཡིན་ན་དྲུག་པ་ཡན་
ཆད་དུ་ཐོབ་པོ་ཞེས་གསུངས་པའི་ཕྱིར་ཟེར། ཡང་ཁ་ཅིག་དེ་མི་འཐད་པར་ཐལ།
དེ་ཐོད་རྒལ་གྱི་དངོས་གཞི་ཡིན་པའི་ཕྱིར་ཏེ། གསེར་ཕྲེང་ལས། ཁ་ཅིག་འདི་
ཐོད་རྒལ་མཚན་ཉིད་པ་མིན་ཏེ། སྤེལ་བ་དང་བོར་བ་གང་ཡང་མེད་པས་སོ་
ཞེས་ཟེར་ཡང་མདོ་འགྲེལ་དུ་མ་ཞིག་གིས་ཐོད་རྒལ་དུ་བཤད་པས་མི་འཐད་དོ། །
ཞེས་གསུངས་པའི་ཕྱིར། རྣམ་བཤད་ཀྱི་དེ་ནི་སྤེལ་གཞི་སྤེལ་ཆོས་མི་འདྲ་བ་སྤེལ་
བའི་ཐོད་རྒལ་མིན་པ་ལ་དགོངས་པར་ཡིག་ཆར་བཤད་པ་ལྟར་ཡིན་གྱི། གཞན་
དུ་ན་དེ་གཉིད་ལས། གསུམ་པ་ནི། མདོས་དངོས་སུ་བསྟན་པའི་གང་ཡང་བར་
དུ་མ་བཅུག་པའི་ཡར་སོང་ནི། འགྲེལ་བ་འདིར་ཡང་དངོས་སུ་བསྟན་པའི་གང་
ཡང་བར་དུ་མ། གོ་སླ་བར་དགོངས་ནས་འགྲེལ་བ་འདིར་ཡང་དངོས་སུ་མ་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
·861 .
བསྟན་ཏོ། །ཞེས་དངོས་གཞིའི་བསྡུས་པ་དང་འགལ་བའི་ཕྱིར་དང༌། རིགས་
པས་ཀྱང་གྲུབ་སྟེ། རང་ཉིད་ཀྱི་མཇུག་ཐོགས་སུ་ལུགས་ལྡོག་གི་སྙོམས་འཇུག་
རྣམས་དོར་ནས་འགོག་པ་སྤེལ་བའི་ཡར་སོང་གིས་བསྡུས་པའི་བསམ་གཏན་་་་་་
དང་བོའི་སྙོམས་འཇུག་དངོས་སུ་འདྲེན་པའི་ཕྱིར་ཟེར། ཁ་ཅིག་གིས། སྐབས་
འདིའི་སྤེལ་ཆོས་འདོད་སེམས་མཚན་ཉིད་པ་ཡིན་ཏེ། རྣམ་བཤད་ལས། བྱང་
ཆུབ་སེམས་དཔའ་ཐབས་ལ་མཁས་པའི་སྟོབས་ཀྱིས་སྲིད་རྩེ་ལས་ལངས་ཏེ་་་་་་་
འདོད་པའི་གཟུགས་སོགས་སྣང་བའི་རྣམ་པར་ཤེས་པ་མཉམ་པར་མ་བཞག་་་་་་
པའི་འདོད་སེམས་དེ་ལྟ་བུ་དེ་མངོན་སུམ་དུ་བྱས་ཏེ། འདོད་པ་ན་སྤྱོད་པའི་
རྣམ་པར་ཤེས་པ་མཚམས་ཀྱི་ངོ་བོར་བཞག་ནས་མར་འོང་རྩོམ་མོ། །ཞེས་དང༌།
གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། །
ཡང་ཁ་ཅིག་སྐབས་འདིའི་མཉམ་པར་མ་བཞག་པའི་སེམས་ཞེས་པ་ནི་
འདོད་པའི་སེམས་མིན་ཞིང་། ཞི་གནས་སུ་བསྡུས་པ་ཡིན་ཏེ། རྟོགས་དཀའི་
སྣང་བ་ལས། འོ་ན་འདོད་སེམས་ཞེས་པ་འདི་ཇི་ལྟ་བུ་ཞིག་ཅེ་ན། གསེར་གླིང་
བས། རྣམ་པར་ཤེས་པ་མཉམ་པར་མ་བཞག་པ་ནི་རྣམ་པར་རྟོག་པའི་ཤེས་
པའོ། །ནས། དེས་ན་རང་ལུགས་ནི་འདོད་སེམས་རྩེ་གཅིག་པ་ཞི་གནས་ཀྱི་ཆར་
གྱུར་པའོ། །འོ་ན་མཉམ་པར་མ་བཞག་པའི་སེམས་སུ་འགལ་ལོ་ཞེ་ན། མཉམ་
བཞག་མིན་པ་ཞེས་གསུངས་པ་ནི། མཉམ་རྗེས་གཉིས་ཀྱི་ནང་ནས་རྗེས་ཐོབ་
ཡིན་གྱི་མཉམ་བཞག་མིན་ཞེས་པ་མ་ཡིན་གྱི། སྙོམས་འཇུག་དགུ་ལ་མཉམ་པར་
བཞག་པའི་ས་བ་དང་། དེ་ལས་ལྡོག་པ་ལ་མཉམ་བཞག་མིན་པའི་ས་བར་བྱས་
པ་གཉིས་ཀྱི་ནང་ནས་མཉམ་པར་བཞག་པའི་ས་བ་མ་ཡིན་ཞེས་པའོ། །ཞེས་
གསུངས་པའི་ཕྱིར། གཞན་ཡང་། གསེར་ཕྲེང་རྣམ་བཤད་དང་འདྲ་བར་བཤད་
པའང་མི་འཐད་དེ། གསེར་ཕྲེང་ལས། སྔ་ཕྱི་གཉིས་དགོངས་པའོ། །ཞེས་བྱུང་།



·862 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
སྔ་མ་རྣམ་རྟོག་ཏུ་བཤད་པ་རྣམ་བཤད་དང་མི་མཐུན་ལ། ཕྱི་མ་རྗེས་ཐོབ་ཏུ་
བཤད་ཚུལ་ནི་རྟོགས་དཀའི་སྣང་བ་དང་མི་མཐུན་པའི་ཕྱིར་ཟེར་བ་སོགས་ལ་་་་
དཔྱད་དགོས་སོ། །
གཟུགས་མེད་ཀྱི་སྙོམས་འཇུག་དང་འདོད་སེམས་གཉིས་རིང་བ་རྣམ་པ་་་་་
བཞིས་རིང་བའི་དོན་ནི། གཙོ་ཆེར་ཐེག་དམན་གྱི་དབང་དུ་བྱས་ན། གཟུགས་
མེད་ཀྱི་སྙོམས་འཇུག་གིས་འདོད་སེམས་ཀྱི་མཚུངས་པ་དེ་མ་ཐག་རྐྱེན་མི་བྱེད་་་་་
པས་རྟེན་གྱི་རིང་བ་དང༌། དེས་འདོད་ཁམས་ལ་མི་དམིགས་པས་དམིགས་པ་
རིང་བ་དང་། དེས་འདོད་པ་རགས་པ་དང་གཟུགས་མེད་ཞི་བར་མི་ལྟ་བས་
རྣམ་པ་རིང་བ་དང༌། དེས་འདོད་པས་གཉེན་པོ་མི་བྱེད་པས་སྙོམས་འཇུག་གམ་
གཉེན་པོས་རིང་བ་ཞེས་པ་སྟེ། གཟུགས་ཀྱི་སྙོམས་འཇུག་གིས་འདོད་སེམས་ཀྱི་
མཚུངས་པ་དེ་མ་ཐག་རྐྱེན་བྱེད་པ་ཡོད་པ་ནས་འདོད་པའི་གཉེན་པོ་བྱེད་པ་་་་་
ཡོད་པའི་བར་ཡིན་པས་དེ་གཉིས་ལ་རིང་བ་ཞེས་མི་བྱའོ། །
དྲི་བ། བར་ཆད་མེད་པའི་རྩེ་སྦྱོར་གྱི་མཚན་ཉིད་གང༌། །
ལན། མཁྱེན་གསུམ་བསྡུས་སྒོམ་རབ་གྱུར་གྱི་ཤེས་རབ་ཀྱིས་ཟིན་པའི་
སེམས་དཔའི་རྣལ་འབྱོར་མཐར་ཐུག་གང༌། རང་རྒྱུད་ལྡན་གྱི་རྒྱུད་ལ་རྣམ་
མཁྱེན་དངོས་སུ་སྐྱེད་པའི་ཆ་ནས་བཞག་པའི་ཡེ་ཤེས་དེ། བར་ཆད་མེད་པའི་རྩེ་
སྦྱོར་གྱི་མཚན་ཉིད། དབྱེ་ན་དམན་ལམ་སྔོན་དུ་སོང་མ་སོང་གི་གཉིས་སོགས་
ཡོད། ས་མཚམས་རྒྱུན་མཐའ་ཁོ་ནར་ཡོད། ། བར་ཆད་མེད་པའི་རྩེ་སྦྱོར་གྱི་
དམིགས་པ་ནི་ཆོས་ཐམས་ཅད་ཡིན་ལ་དེའང་བདེན་ཞེན་གྱིས་མིན་པར་བདེན་
སྟོང་སྒྱུ་མ་ལྟ་བུར་དམིགས་པ་དང་རྣམ་པ་ནི་གདོད་ནས་ཆོས་དབྱིངས་སུ་ཉེ་་་་་་
བར་ཞི་བ་དང་། བདག་རྐྱེན་ནི་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་
གསུམ་གཏན་ལ་ཕབ་པ་དེ་མ་བརྗེད་པར་བསྐལ་ཆེན་གྲངས་མེད་གསུམ་དུ་དྲན་



དེ་ལས་ དེའི་
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 863 .
པའི་རྒྱུན་བསྐྱངས་ཏེ་གོམས་པར་བྱས་པ་དེ་ཡིན་ཏེ། དེས་རྣམ་མཁྱེན་རང་
དབང་དུ་སྐྱེད་པའི་ཕྱིར་རོ། །
ཁ་ཅིག་གིས། རྒྱུན་མཐའི་བར་ཆད་མེད་ལམ་སྐད་ཅིག་དང་བོ་རྒྱུན་མཐའི་
བར་ཆད་མེད་ལམ་མ་ཡིན་ཏེ། ཡིག་ཆར། ཁོ་རང་ལ། འོ་ན། རྒྱུན་མཐའི་བར་
ཆད་མེད་ལམ་སྐད་ཅིག་དང་བོ་རྒྱུན་མཐའི་བར་ཆད་མེད་ལམ་དུ་ཐལ་ལོ། །
འདོད་པའི་ཕྱིར། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག རྒྱུན་
མཐའི་བར་ཆད་མེད་ལམ་སྐད་ཅིག་དང་བོ་ཆོས་ཅན། རྒྱུན་མཐའི་བར་ཆད་
མེད་ལམ་ཡིན་པར་ཐལ། རྒྱུན་མཐའི་རྒྱུད་ཀྱི་སྟོང་ཉིད་ལ་རྩེ་གཅིག་ཏུ་མཉམ་
པར་བཞག་པའི་ཡེ་ཤེས་ཡིན་པའི་ཕྱིར། ཁྱབ་སྟེ། ཁྱོད་རྒྱུད་ལྡན་གྱི་གང་ཟག་གི་
རྒྱུད་ལ་རྒྱུན་མཐའི་བར་ཆད་མེད་ལམ་ཡོད་ན་དེ་ལས་གཞན་འཇོག་རྒྱུ་མེད་ལ།
དེའི་རྒྱུད་ལ་དེ་མེད་ན་དེ་རྒྱུན་མཐའི་ཡེ་ཤེས་མ་ཐོབ་པའི་གང་ཟག་གི་རྒྱུད་ལ་་་་
ཡོད་པར་ཐལ་བར་འགྱུར་བའི་ཕྱིར་ཟེར། ཡང་ལ་ལས། རྒྱུན་མཐའི་བར་ཆད་
མེད་ལམ་སྐད་ཅིག་དང་བོ་ལྡན་མིན་ཡིན་ཟེར་དགོས་ཏེ། ཡིག་ཆར། རྒྱུན་
མཐའི་བར་ཆད་མེད་ལམ་སྐད་ཅིག་དང་བོ་རྒྱུན་མཐའི་བར་ཆད་མེད་ལམ་དུ་་་་་
ཐལ་ལོ། །ཞེས་དེ་ལམ་མ་ཡིན་པར་གསུངས་པའི་ཕྱིར་དང༌། རིགས་པས་གྲུབ་སྟེ།
དེའི་རྒྱུད་ལ་བར་ཆད་མེད་ལམ་གསུམ་བར་མ་ཆད་པར་སྐྱེས་པར་ཐལ་བ་སོགས་
སོ། །འོན་ཀྱང་དེ་རྟོགས་པའི་བསྟན་པ་དང་དགེ་བ་ཡིན་ཟེར་དགོས་པ་དེའི་ས་
བོན་དང་འདྲའོ། །ཞེས་ཟེར་བ་སོགས་ལ་དཔྱད་དགོས་སོ། །
ཁ་ཅིག་གིས། རྩ་བར། སྟོང་གསུམ་སྐྱེ་བོ་ཉན་ཐོས་དང༌། །ཞེས་སོགས་ཀྱི་
ཉན་ཐོས་སོགས་ལ་བཀོད་པའི་དགེ་བ་དེ། སེམས་དང་བོ་བསྐྱེད་པའི་དགེ་བ་
མཚོན་བྱེད་ཡིན་ཏེ། གསེར་ཕྲེང་ལས། དེ་ཡང་ཇི་ལྟར་གསུངས་ན་སྟོང་གསུམ་
གྱི་སྐྱེ་བོ་ཐམས་ཅད་ཉན་ཐོས་དང་བསེ་རུ་རང་རྒྱལ་གྱི་རྟོགས་པ་ཕུན་ཚོགས་ཏེ་་་



• 864 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དེ་གཉིས་ཀྱི་ས་ལ་འགོད་པའི་དགེ་བ་སྟེ་བསོད་ནམས་དཔེར་མཛད་ནས་དེ་ལས་
སེམས་དང་བོ་བསྐྱེད་པ་བསོད་ནམས་མང་ཞིང་། སྟོང་གསུམ་གྱི་སྐྱེ་བོ་ཐམས་
ཅད་དཀར་བོ་རྣམ་མཐོང་རིགས་བརྒྱད་པ་མཐོང་བ་བསྲབས་པ་འདོད་ཆགས་་་་
དང་བྲལ་བ་བྱས་པ་རྟོགས་པ་རང་རྒྱལ་གྱི་ས་དང་བྱང་སེམས་ཀྱི་སྐྱོན་མེད་པ་ལ་་
བཀོད་པའི་དགེ་བ་དཔེར་མཛད་ནས་དེ་བས་བྱང་ཆུབ་ཏུ་ཞུགས་པའི་བསོད་་་་་
ནམས་མང་བར་བསྟན་པའི་སྒོ་ནས་མཚོན་ཏེ་གསུངས་སོ། །ནས། ས་བཅུ་བ་ལ་
དགོངས་པ་བླངས་ཤིང༌། ཞེས་གསུངས་པའི་ཕྱིར། ཁྱབ་སྟེ། དགེ་བ་དེས་ས་
བཅུ་བའི་དེ་མཚོན་པར་ཚིག་ལ་གསལ་བའི་ཕྱིར་ཟེར། ཡང་ཁ་ཅིག ས་བཅུ་
བའི་བསོད་ནམས་ཙམ་དཔེ་དེ་དག་གིས་མཚོན་ནས་བསྟན་པ་མ་ཡིན་གྱི་བར་་་་་
ཆད་མེད་རྩེའི་དཔེ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། འདི་མདོ་
ནས་ཇི་ལྟར། བསྟན་ཅེ་ན། འགའ་ཞིག་ནས་དཔེར་མཛད་ནས། དེ་བས་བར་
ཆད་མེད་རྩེའི་ཁྱད་པར་དུ་འཕགས་ཤིང་བསོད་ནམས་མང་བོ་ཉིད་ཀྱིས་མཚོན་་་
ནས་བསྟན་ཏོ། །ཞེས་གསུངས་པའི་ཕྱིར་ཟེར། ཡང་ཁ་ཅིག་དེ་གཉིས་ཀ་མི་
འཐད་དེ། བསོད་ནམས་མང་བོ་དཔེར་མཛད་ནས་བར་ཆད་མེད་རྩེའི་འབྲས་
བུ་སངས་རྒྱས་ཀྱི་བསོད་ནམས་ལ་གསུངས་པ་ཡིན་གྱི། ས་བཅུ་བའི་ཡེ་ཤེས་ཙམ་
དང་། བར་ཆད་མེད་རྩེའི་ཙམ་བསོད་ནམ་མང་བོས་མཚོན་ནས་བསྟན་པ་མ་
ཡིན་པའི་ཕྱིར་ཏེ། རྣམ་བཤད་ལས། བར་ཆད་མེད་རྩེ་མདོ་ནས་འབྲས་བུ་
བསོད་ནམས་མང་བོ་ཉིད་ཀྱི་སྒོ་ནས་མཚོན་ཏེ་བསྟན་པ་ཡིན་ཏེ། སྟོང་གསུམ་གྱི་
སྐྱེ་བོ་ཉན་ཐོས་ནས་བྱང་ཆུབ་སེམས་དཔའི་སྐྱོན་མེད་པ་ས་དང་བོ་ལ་བཀོད་་་་་
པའི་དགེ་བ་རྣམས་བསོད་ནམས་ཆེ་བ་དཔེར་མཛད་ནས་དེ་བས་བར་ཆད་མེད་་
རྩེའི་འབྲས་བུ་སངས་རྒྱས་བསོད་ནམས་མང་བོ་ཉིད་ཀྱིས་ནི་མཚོན་ནས་བསྟན་་་
པའི་ཕྱིར། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ན་



༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན། ་
.865.
ཁ་ཅིག་གིས། རྩ་བར། དེ་ཡི་དམིགས་པ་དངོས་མེད་དེ། །བདག་པོ་དྲན་
པ་ཡིན་པར་བཤད། །ཅེས་དེའི་དམིགས་པ་ཞེས་པས་ཆོས་ཐམས་ཅད་བར་ཆད་
མེད་རྩེའི་དམིགས་པ་དང༌། འདུས་བྱས་ཐམས་ཅད་དེའི་དམིགས་རྐྱེན་དུ་
འཇོག་དགོས། དེ་འདྲ་བའི་དྲན་པ་ལ་སེམས་བསྐྱེད་འཇོག་དགོས་ཏེ། རྣམ་
བཤད་ལས། བདེན་པའི་དངོས་མེད་སྒྱུ་མ་ལྟ་བུའི་ཆོས་ཐམས་ཅད་ཆོས་ཅན།
བར་ཆད་མེད་རྩེའི་འདིའི་དམིགས་པ་ཡིན་ཏེ། འདིའི་སྒྲོ་འདོགས་གཅད་པར་
བྱ་བའི་གཞི་ཡིན་པའི་ཕྱིར། ཞེས་དང་། འདུས་བྱས་ཀྱི་ཆོས་རྣམས་བར་ཆད་
མེད་པའི་ཏིང་ངེ་འཛིན་འདིའི་དམིགས་པའི་རྐྱེན་ཡིན་ཏེ། ཞེས་དང༌། ས་བཅུ་
རྒྱུན་མཐའི་སྦྱོར་བའི་ལམ་གྱིས་བསྡུས་པའི་དྲན་པ་ཐེག་ཆེན་སེམས་བསྐྱེད་ཆོས་་་
ཅན། བར་ཆད་མེད་རྩེའི་བདག་པོའི་རྐྱེན་ཡིན་པར་བཞེད་དེ། དེ་སྐྱེད་པ་ལ་
རང་དབང་དུ་གྱུར་བའི་རྐྱེན་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་
ཁ་ཅིག དེ་མི་འཐད་དེ། འདུས་བྱས་རྣམས་དེའི་དམིགས་རྐྱེན་དུ་བཤད་པ་མི་
འཐད། དེའི་དྲན་པ་སེམས་བསྐྱེད་དུ་བཤད་པའང་མི་འཐད་པའི་ཕྱིར། རྟགས་
དང་བོ་དེར་ཐལ། འདུས་བྱས་རྣམས་དེའི་རྒྱུ་མ་ཡིན་པའི་ཕྱིར། རྟགས་སླ།
གཉིས་པ་དེར་ཐལ། རྟོགས་དཀའི་སྣང་བ་ལས། ། མཁྱེན་གསུམ་གྱི་དམིགས་
རྣམ་མ་བརྗེད་པའི་དྲན་པ་ཆོས་ཅན། རང་འབྲས་བར་ཆད་མེད་རྩེའི་བདག་
པོའི་རྐྱེན་ཡིན་ཏེ། དེ་ལ་དབང་བྱེད་པའི་རྒྱུ་ཡིན་པའི་ཕྱིར། ཞེས་དང༌། གསེར་
ཕྲེང་ལས་ཀྱང་དྲན་པ་དངོས་ལ་གསུངས་པའི་ཕྱིར། ཡང་ཁ་ཅིག སྐབས་
འདིའི་དམིགས་རྐྱེན་དང་བདག་རྐྱེན་གཉིས་རྣམ་བཤད་དང་རྟོགས་དཀའི་སྣང་
བ་གཉིས་ཀར་བར་ཆད་མེད་རྩེ་ཁོ་ནར་སྦྱར་ནས་བཤད་པ་མི་འཐད་པར་ཐལ།
རྣམ་མཁྱེན་གྱི་དམིགས་པ་དག་ལའང་སྦྱོར་དགོས་པར་གསེར་ཕྲེང་ལས་གསུངས་
ལ། མདོའི་ཚིག་ཟིན་ལའང་བྱུང་བའི་ཕྱིར་ཟེར་བ་སོགས་ལ་དཔྱད་དགོས་སོ། །



• 866 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དྲི་བ། འདིར་བསྟན་ལོག་སྒྲུབ་ཀྱི་མཚན་ཉིད་དང་། དབྱེ་བ་
སོགས་གང་།
ལན། བདེན་སྟོང་དང་བྱ་བ་བྱེད་ནུས་གཉིས་གཞི་མཐུན་དུ་འདུ་བར་མི་
རུང་བར་འཛིན་པའི་ས་བོན་དང་དེ་མངོན་གྱུར་གྱི་ཆ་ནས་བཞག་ཅིང་འདིར་་་་་
བསྟན་ཕྱིན་ཅི་ལོག་ཏུ་བྱེད་པ་དེ། འདིར་བསྟན་ལོག་སྒྲུབ་ཀྱི་མཚན་ཉིད། དེ་ལ་
དབྱེ་ན། དེ་ལྟར་འཛིན་པའི་ལོག་སྒྲུབ་བཅུ་དྲུག་དང་། དེ་ལྟར་རྒོལ་བའི་སུན་
འབྱིན་ལྟར་སྣང་བཅུ་དྲུག་གཉིས་ཡོད་དེ། སྔ་མ་ལོག་རྟོག་དང༌། ཕྱི་མ་ཀླན་ཀ་
ཡིན་པའི་ཕྱིར། ལོག་རྟོག་བཅུ་དྲུག་ཡོད་དེ། ཡུལ་གྱི་སྒོ་ནས་བཅུ་དྲུག་ཏུ་བྱས་
པའི་ཕྱིར། ལམ་སྒོམ་པ་ལ་གཉིས། དེའི་འབྲས་བུ་ལ་གཅིག་གཞི་བདེན་
གཉིས་ལ་གཉིས་སྤྱོད་པར་གཅིག་སྤྱོད་པའི་རྟེན་སྐྱབས་འགྲོ་ལ་གསུམ། སྤྱོད་
པའི་ཁྱད་པར་གཅིག མངོན་རྟོགས་དང་དེའི་སྤང་བ་ལ་གཉིས། ལམ་གྱི་ངོ་བོ་
ལ་གཅིག སྤོང་གཉེན་དབྱེ་བར་གཅིག་སྒོམ་བྱའི་སྤྱི་ལ་གཅིག དེ་སྒོམ་པ་མི་
འཐད་པར་ཐལ་བ་གཅིག་སྟེ་བཅུ་དྲུག་ཡོད་པའི་ཕྱིར། སུན་འབྱིན་བཅུ་དྲུག་
བསྡུས་ན་དོན་དམ་སྒོ་ཅན་གྱི་ཀླན་ཀ་དང་། ཀུན་རྫོབ་སྒོ་ཅན་གྱི་ཀླན་ཀ་གཉིས་
སུ་འགྱུར། དབུ་མ་བས་ཁས་བླངས་ཀྱི་དོན་དམ་གང་རིགས་རྟགས་སུ་བཀོད་
པས་ཐལ་བ་འཕེན་པའི་སུན་འབྱིན་ལྟར་སྣང་དེ། དོན་དམ་སྒོ་ཅན་གྱི་ཀླན་ཀའི་
མཚན་ཉིད། དབྱེ་ན་རྟགས་གསལ་རིགས་མཐུན་དང་། རིགས་མི་མཐུན་གྱི་ཀླན་
ཀ་གཉིས་ཡོད། དབུ་མ་བས་ཁས་བླངས་ཀྱི་ཀུན་རྫོབ་གཉིས་གང་རིགས་རྟགས་
སུ་བཀོད་ནས་མི་འདོད་པའི་ཐལ་བ་འཕེན་པའི་སུན་འབྱིན་ལྟར་སྣང་དེ།
འདིར་བསྟན་ཀུན་རྫོབ་སྒོ་ཅན་གྱི་ཀླན་ཀའི་མཚན་ཉིད། དབྱེ་ན་རྟགས་གསལ་
རིགས་མཐུན་དང་། རིགས་མི་མཐུན་གཉིས་ཡོད། །
རྒྱན་སྣང་ལྟར་ན། དངོས་བསྟན་ཐལ་བའི་རྗེས་འགྲོའི་ཀླན་ཀ་བཅུ་དྲུག་ནི།



་་
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
: 867 .
བར་ཆད་མེད་པའི་རྩེ་སྦྱོར་གྱི་དམིགས་པ་དང༌། དེའི་ངོ་བོ་ཉིད་དམ་ཆོས་ཉིད་
ངེས་པའི་རྣམ་པ་དང་། རྣམ་མཁྱེན་དང་། བདེན་པ་གཉིས་དང༌། སྦྱིན་སོགས་
ཉམས་སུ་ལེན་པའི་སྦྱོར་བ་དང༌། སངས་རྒྱས་དང་། ཆོས་དང་། དགེ་འདུན་
དཀོན་མཆོག་དང༌། སྟོང་ཉིད་ལ་མི་སྐྲག་པ་སོགས་ཀྱི་ཐབས་མཁས་དང་། དེ་
བཞིན་གཤེགས་པའི་མངོན་རྟོགས་དང་། ཕུང་བོ་རྟག་པ་སོགས་སུ་འཛིན་པ་
བཞིའི་ཕྱིན་ཅི་ལོག་དང་། བྱང་སེམས་ཀྱིས་ལམ་གསུམ་སྒོམ་པ་དང༌། མ་ཆགས་
པ་སོགས་གཉེན་པོ་དང་། ཆགས་སོགས་མི་མཐུན་ཕྱོགས་དང་། ཆོས་རྣམས་ཀྱི་
རང་སྤྱིའི་མཚན་ཉིད་དང་། རྣམ་མཁྱེན་ཐོབ་ཆེད་དུ་ལམ་སྒོམ་པ་མི་འཐད་པར་
རམ་མེད་པར་ཐལ། ཡུལ་འདུས་བྱས་མ་བྱས་ཀྱི་ཁམས་དང༌། ཆོས་ཀུན་གྱི་རྣམ་
པ་དང༌། ཡུལ་དངོས་དང་དངོས་མེད་གཉིས་རྣམས་བདེན་པར་མེད་པ་དང་
བདེན་གཉིས་བདེན་སྟོང་དུ་དབྱེར་མེད་པ་དང༌། སྦྱིན་སོགས་ཀྱི་འཁོར་གསུམ་
བདེན་པར་མ་གྲུབ་པ་དང༌། རྟོགས་བྱ་བདེན་པར་མ་གྲུབ་པ་དང༌། འགོག་ལམ་
དོན་དམ་པར་མིང་གིས་བཏགས་པ་ཙམ་དུ་ཟད་པ་དང་། : གདགས་གཞི་
གཟུགས་ཕུང་སོགས་བདེན་པར་མ་གྲུབ་པ་དང༌། བྱང་ཆུབ་སེམས་དཔས་
འཁོར་གསུམ་དུ་མི་རྟོགས་པའི་སྦྱིན་པ་སོགས་ལ་མ་དམིགས་པ་དང་། རྣམ་
མཁྱེན་གྱིས་དངོས་དང་དངོས་མེད་སོགས་ཀྱི་མཐའ་བཞིས་བསྡུས་པའི་རྟོགས་བྱ་
མ་ལ་དམིགས་པ་དང༌། ཕུང་བོ་རྟག་མི་རྟག་སོགས་སུ་འཛིན་པ་ཕྱིན་ཅི་ལོག་
ཡིན་མིན་དོན་དམ་པར་བློས་བཏགས་ཙམ་དུ་ཟད་པ་དང༌། ད་ལམ་གསུམ་
བསྒོམས་པའི་འབྲས་བུ་ཉན་རང་གི་མྱང་འདས་མངོན་དུ་མི་བྱེད་པ་དང་། བླང་
བྱ་དང༌། དོར་བྱ་དང༌། མཚན་གཞི་དང་། བསྒོམ་བྱ་རང་སྤྱིའི་མཚན་ཉིད་
རྣམས་བདེན་པར་མ་གྲུབ་པའི་ཕྱིར། ཞེས་རྟགས་གསལ་རྣམས་གོ་རིམ་བཞིན་
དུ་སྦྱར་རོ། །
བྱེ་ བ ་



• 868 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཤུགས་བསྟན་ཐལ་བའི་ལྡོག་འགྲོའི་ཀླན་ཀ་ནི། ཡུལ་འདུས་བྱས་མ་བྱས་ཀྱི་
ཁམས་བདེན་པར་གྲུབ་པར་ཐལ། བར་རྩེའི་དམིགས་པ་འཐད་པའི་ཕྱིར། ཞེས་
པ་ནས། བསྒོམ་བྱ་རང་སྤྱིའི་མཚན་ཉིད་བདེན་པར་གྲུབ་པར་ཐལ། དེ་རྟོགས་
པའི་ལམ་བསྒོམ་པ་འཐད་པའི་ཕྱིར། ཞེས་པའི་བར་རོ། །འདི་དང་མཐུན་པར་
རྟོགས་དཀའི་སྣང་བ་ལས་ཀྱང་གསུངས་ལ། རྣམ་བཤད་དང་ཡིག་ཆ་གཉིས་
ཀར་བདེན་གཉིས་ལ་ལོག་པར་རྟོག་པ་སོ་སོར་བྱས་ནས་བཅུ་དྲུག་ཏུ་གསུངས་་་་
སོ། ། ན་
ཡང་ཁ་ཅིག་གིས། བདེན་གཉིས་ལ་ལོག་པར་རྟོག་པ་སོ་སོར་བྱེད་པ་མི་
འཐད་དེ། དེ་ལྟར་བྱེད་པ་རྗེ་རིན་པོ་ཆེས་བཀག་པའི་ཕྱིར། དེར་ཐལ། གསེར་
ཕྲེང་ལས། བཅུ་དྲུག་ཏུ་ཇི་ལྟར་བྱེད་ན་འགྲེལ་བ་གཞན་རྣམས་སུ་གྲངས་གསལ་
བར་བྱས་པ་མེད་ལ་གྲགས་ཆར་བདེན་གཉིས་སོ་སོར་བྱས་ནས་བཅུ་དྲུག་ཏུ་བྱེད་
ཀྱང་རྒྱན་སྣང་དུ་སྤང་གཉེན་གཉིས་སོ་སོར་མཛད་པ་ཉིད་རྩ་བའི་དགོངས་པའོ།།
ཞེས་གསུངས་པའི་ཕྱིར་ཟེར་ན་དཔྱད་དགོས་སོ། །ཁ་ཅིག་གིས། བར་རྩེའི་
དམིགས་པ་དོན་དམ་དུ་མེད་པར་ཐལ། འདུས་བྱས་འདུས་མ་བྱས་དོན་དམ་དུ་
མེད་པའི་ ཕྱིར་སོགས་དེ་ལས་ལྡོག་པ་བཅུ་དྲུག་ནི་དོན་དམ་རིགས་མཐུན་དང་།
བར་རྩེའི་དམིགས་པ་ཀུན་རྫོབ་ཏུ་གྲུབ་པར་ཐལ། འདུས་བྱས་འདུས་མ་བྱས་
ཀུན་རྫོབ་ཏུ་གྲུབ་པའི་ཕྱིར་ཞེས་སོགས་བཅུ་དྲུག་དང་། དེ་ལས་ལྡོག་པ་བཅུ་
དྲུག་ནི་ཀུན་རྫོབ་རིགས་མཐུན་ཡིན་ལ། དངོས་བསྟན་རྗེས་འགྲོའི་བཅུ་དྲུག་
ལས། དགུ་བ་བཅུ་བ་བཅུ་གཉིས་པ་གསུམ་ནི་ཀུན་རྫོབ་རིགས་མཐུན་དང་།
གཞན་བཅུ་གསུམ་དོན་དམ་རིགས་མཐུན་དང་། ཤུགས་བསྟན་རྗེས་འགྲོའང་དེ་
ལྟར་དགོས་ཏེ། གསེར་ཕྲེང་ལས། དེ་ལྟར་ན་འགྲེལ་བར་བཤད་པ་རྣམས་ལ་
དགུ་བ་དང༌། བཅུ་བ་བཅུ་གཉིས་པ་གསུམ་ནི་ཀུན་རྫོབ་ཀྱི་རིགས་མཐུན་ཡིན་



1:|:ཀྱི
༄༅།།སྐབས་ལྔ་བའི་སྐོར་གྱི་དྲི་བ་དྲིས་ལན།
· 869.
ལ། ། གཞན་རྣམས་དོན་དམ་དང་ཀུན་རྫོབ་ཀྱི་རིགས་མི་མཐུན་གཉིས་ཀ་སྟེ་བའི་
ཐལ་རྗེས་འགྲོ་དང་ལྡོག་པ་གཉིས་དང་རིམ་བཞིན་ནོ། 1:།དོན་དམ་གྱི་རིགས་
མཐུན་ནི་མ་ཟིན་ཀྱང་མཐའ་འགེགས་ལ་བཀོད་པའོ། །ཞེས་གསུངས་པའི་ཕྱིར་
ཟེར་། །
ཡང་ཁ་ཅིག གཞན་རྣམས་རུང་ཡང་། དགུ་བ་བཅུ་བ་བཅུ་གཉིས་པ་
གསུམ་པོ་གང་རུང་མ་ཡིན་པའི་དངོས་བསྟན་བཅུ་གསུམ་པོ་གང་རུང་ཡིན་ན།
དོན་དམ་རིགས་མི་མཐུན་དགོས་ཞེས་པ་ནི་གཏན་ནས་མི་འཐད་དེ། དེ་བཅུ་
གསུམ་གང་རུང་ལ་དོན་དམ་སྒོ་ཅན་གྱིས་མ་ཁྱབ་པའི་ཕྱིར། མ་གྲུབ་ན། ལམ་
སྒོམ་པ་མི་འཐད་པར་ཐལ། ལམ་རྣམ་པར་བསྒོམས་པའི་འབྲས་བུ་མི་བྱེད་པའི་
ཕྱིར་ཞེས་པའི་ཀླན་ཀ་དེ། འགྲེལ་བར་ལམ་རྣམ་པར་བསྒོམས་པའི་འབྲས་བུ་
མངོན་སུམ་དུ་མི་བྱེད་པས་ལམ་དང་ཞེས་པའི་དངོས་བསྟན་དེ་ཀུན་རྫོབ་རིགས་་
མཐུན་ཡིན་པའི་ཕྱིར་ཏེ། །
ཐབས་མཁས་མེད་པར་ཐལ། སྦྱིན་སོགས་མི་དམིགས་པའི་ཕྱིར་ཞེས་པའི་
ཀླན་ཀ་དེ་ཀུན་རྫོབ་རིགས་མཐུན་ཡིན་པའི་ཕྱིར། ཁྱབ་སྟེ། དེ་གཉིས་ལ་སོང་
ཚོད་བཀོད་ཚོད་རྒོལ་བ་གཉིས་གང་གི་དབང་དུ་བྱས་ཀྱང་ཀུན་རྫོབ་རིགས་་་་་་་་
མཐུན་ཡིན་མིན་དང་། དོན་དམ་རིགས་མཐུན་ཡིན་མིན་གྱི་ཁྱད་པར་མེད་པའི་
ཕྱིར། མ་ཁྱབ་མཚམས་ལ་རྟགས་དེར་ཐལ། དངོས་བསྟན་གྱི་ཀླན་ཀ་དགུ་བ་
ཡིན་པའི་ཕྱིར་ཏེ། དངོས་བསྟན་རྗེས་འགྲོའི་དེ་བཅུ་དྲུག་འདྲེན་རྒྱུ་ཡོད་པའི་
ཕྱིར། དེས་ན་ལམ་སྒོམ་པ་མེད་པར་ཐལ། བསྒོམ་བྱ་མེད་པའི་ཕྱིར་ཞེས་པའི་
ཀླན་ཀ་དེ་ལ་ཁས་ལེན་སོང་ཚུལ་དབང་གིས་དོན་དམ་དང་ཀུན་རྫོབ་སྒོ་ཅན་་་་་
གཉིས་དང༌། དེ་འདྲའི་རིགས་མཐུན་གཉིས་ཏེ་བཞི་ཡོད་པའི་ཕྱིར། གཞན་
རྣམས་ལའང་འདྲ་བའི་ཕྱིར་ཟེར་ན་དཔྱད་དགོས་སོ། །གཞན་ཡང་རིགས་མི་



• 870 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཐུན་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་གདབ་པ་་་་་
དང་། ། དེ་འདྲ་བའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་
གདབ་དགོས་མི་དགོས་སོགས་གསེར་རྣམ་རྟོགས་གསུམ་སོགས་ཀྱི་གསུང་ཟིན་མི་
མཐུན་པས། དེ་དག་གི་སྟེང་ན་དཔྱད་གཞི་མང་མོད་ཡི་གེ་མང་བར་འཇིགས་
ནས་མ་བྲིས་སོ། །
སྨྲས་པ།
མདོ་རྒྱན་ཟབ་གནད་ཐང་མར་བརྡལ་བ་རྣམས། །
ཡོངས་སུ་ལེན་པའི་སྐལ་བ་དམན་ན་ཡང་། །
རྣམ་དག་བསམ་པས་ཚད་ལྡན་མཁས་པའི་གསུང་། །དེ་
རང་བློར་གོམས་ཕྱིར་འདིར་བྲིས་འགལ་བ་ཅི། །



， 871 •
སྐབས་དྲུག་པའི་སྐོར་གྱི་དྲི་བ་དྲིས་ལན།
རྒྱལ་དང་རྒྱས་སྲས་མཐའ་དག་སྐྱོང་བའི་བཤེས། །
འཇམ་པའི་དབྱངས་ཀྱིས་བརྩེ་བས་རྗེས་བཟུང་སྟེ། །
ཡུམ་དོན་སྒོ་བརྒྱ་འབྱེད་པའི་དངོས་གྲུབ་མཆོག །
རྣམ་དཔྱོད་བདུད་རྩིས་བདག་བློ་ཤིས་གྱུར་ཅིག ། །
དྲི་བ། མཐར་གྱིས་སྦྱོར་བའི་མཚན་ཉིད་དང༌། དབྱེ་བ་རྣམས་
གང་། །
ལན། མཁྱེན་གསུམ་གང་རུང་གི་རྣམ་པ་གོ་རིམ་ངེས་ཅན་དུ་ཉམས་སུ་
ལེན་པའི་ཆ་ནས་བཞག་པའི་སེམས་དཔའི་རྣལ་འབྱོར་དེ། མཐར་གྱིས་སྦྱོར་
བའི་མཚན་ཉིད། དབྱེ་ན་མཐར་གྱིས་བྱ་བ་དང་། མཐར་གྱིས་སློབ་པ་དང་།
མཐར་གྱིས་སྦྱོར་བ་གསུམ་ཡོད། དང་བོ་ནི། གཙོ་བོ་ཚོགས་ལམ་ལ་འཇོག་
གཉིས་པ་ནི། གཙོ་བོ་སྦྱོར་ལམ་ལ་འཇོག་གསུམ་པ་ནི། གཙོ་བོ་སྒོམ་ལམ་ལ་
འཇོག་ཀྱང་། སྤྱིར་ཡོད་ཙམ་ལ་དེ་གསུམ་ཀ་ཚོགས་ལམ་ནས་ས་བཅུ་བའི་བར་
དུ་ཡོད། ཡང་དེ་ལ་དབྱེ་ན་ཕར་ཕྱིན་དྲུག་གི་མཐར་གྱིས་སྦྱོར་བ་དྲུག རྗེས་དྲན་
དྲུག་གི་མཐར་གྱིས་སྦྱོར་བ་དྲུག དངོས་མེད་ངོ་བོ་ཉིད་ཀྱི་མཐར་གྱིས་སྦྱོར་བ་
གཅིག་དང་། བཅུ་གསུམ་ཡོད་པའི་ཕྱིར། བཅུ་གསུམ་བྱེད་པའི་རྒྱུ་མཚན་ཡོད་
དེ། སྤྱོད་པའི་རྟེན་སེམས་བསྐྱེད་ནས་ཕྱིན་དྲུག་ལ་སློབ་པའི་དབང་དུ་བྱས་ནས་
དང་བོ་དྲུག དེ་དག་གི་རྟེན་དཀོན་མཆོག་རྗེས་སུ་དྲན་པ་གསུམ་དང་། མི་
མཐུན་ཕྱོགས་ལས་ལྡོག་པའི་ཚུལ་ཁྲིམས་དང་། དགེ་བ་ལ་འཇུག་པའི་གཏོང་བ་
དང་དབང་བོ་ཉིད་དུ་ལྷ་དང་བླ་མ་རྗེས་སུ་དྲན་པ་དང༌། དེ་བཅུ་གཉིས་པོ་



• 872 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཐམས་ཅད་བདེན་མེད་ཀྱི་རྒྱས་འདེབས་པའི་དངོས་མེད་ངོ་བོ་ཉིད་ཀྱི་མཐར་་་་་
གྱིས་དང་བཅུ་གསུམ་ཡོད་པའི་ཕྱིར་རོ། །སྒྲ་དོན་ནི། འགྲེལ་བའི་མཚམས་སྦྱོར་
དུ། སོ་སོ་བ་དང་བསྡུས་པ་ཞེས་སོགས་ལྟར་ལ། དེ་ཡང་སྐབས་དང་པོ་གསུམ་དུ་
མཁྱེན་གསུམ་གྱི་རྣམ་པ་སོ་སོར། རྒྱས་པར་བཤད་པ་དང༌། སྐབས་བཞི་བར་
སྦྱོར་བའི་ཡུལ་དུ་བསྡུས་ཏེ་བཤད་པ་རྣམས་གོ་རིམ་ཇི་ལྟ་བ་བཞིན་དུ་ཡིད་ཀྱིས་་་
བླགས་པ་སྟེ། ཡིད་ལ་ལེགས་པར་ཤར་བར་བྱས་ནས་མཐར་ཆགས་སུ་སྒོམ་པར་
བྱེད་པས་ན་མཐར་གྱིས་པ་ཞེས་བྱ་དགོས་སམ་སྙམ་མོ། །གསེར་ཕྲེང་དུ་ཟིན་
བྱེད་ཀྱི་ཆོས་བཅུ་གསུམ་ལས། ཕྱིན་དྲུག་ནི་ལམ་གྱིས་མཐར་གྱིས་པ་དང་།
རྗེས་དྲན་དྲུག་ནི་ལམ་ཁྱད་པར་དུ་བྱེད་པའི་མཐར་གྱིས་པ་དང་། དངོས་མེད་
ངོ་བོ་ཉིད་ཀྱི་ཤེས་རབ་ནི་ལམ་རྣམ་པར་དག་བྱེད་ཀྱི་མཐར་གྱིས་པར་གསུང་ངོ༌།།
དེ་དང་མཐུན་པར་འགྲེལ་བའི་ཟིན་བྲིས་ལས་ཀྱང༌། སྦྱིན་སོགས་ཕར་ཕྱིན་དྲུག་
ཏུ་རྒྱལ་སྲས་ཀྱི་ལམ་གྱི་དབྱེ་བ་ཐམས་ཅད་འདུ་བས་ལམ་མཐར་གྱིས་པ་དང་།
སངས་རྒྱས་རྗེས་སུ་དྲན་པ་སོགས་རྗེས་དྲན་དྲུག་གིས་གེགས་སེལ་བོགས་འདོན་་་
གྱི་སྒོ་ནས་ཁྱད་པར་དུ་བྱེད་པའི་ལམ་ཁྱད་པར་དུ་བྱེད་པའི་མཐར་གྱིས་པ་དང་།
དེ་དག་གི་ཚེའང་བདེན་པར་ཞེན་པ་ཟས་དུག་ཅན་ལྟར་འགྲོ་ཞིང་དངོས་མེད་ངོ་
བོ་ཉིད་ཀྱིས་ཟིན་པར་བྱེད་དགོས་པས་ལམ་རྣམ་པར་དག་བྱེད་ཀྱི་མཐར་གྱིས་པ་
གསུམ་ཡོད་དོ། །ཞེས་གསུངས་སོ། །
| | |
ཁ་ཅིག་ལམ་གྱི་ངོ་བོ་ཕར་ཕྱིན་དྲུག་ཏུ་མི་འདུ་བར་ཐལ། ས་བཅུར་ཕར་
ཕྱིན་བཅུ་ལྷག་ཚུལ་སོ་སོར་ཡོད་པའི་ཕྱིར་ཞེ་ན་མ་ཁྱབ་སྟེ། ཕར་ཕྱིན་ཕྱི་མ་བཞི་
ཤེས་རབ་ཀྱི་ཕར་ཕྱིན་ནང་དུ་འདུ་བའི་ཕྱིར། འདུ་ཚུལ་ནི། རང་གཞན་ཐམས་
ཅད་ཀྱི་དགེ་རྩ་རྗེས་སུ་ཡི་རང་གི་ཚེགས་ཆུང་ངུས་བསོད་ནམས་རླབས་པོ་ཆེ་་་་་་
སྡུད་པར་བྱེད་པ་དེ་འདྲ་ཞིག་གི་སྟེང་ནས་ཐབས་མཁས་ཀྱི་ཕར་ཕྱིན་འཇོག་་་་་་



1:|:ཀྱི
༄༅།།སྐབས་དྲུག་པའི་སྐོར་གྱི་དྲི་བ་དྲིས་ལན།
-873 .
དགོས་ལ། དགེ་རྩ་ཅུང་ཟད་ཙམ་ལའང་ཁྱད་དུ་མི་གསོད་པར་ཡི་རང་བྱེད་པ་
དེ་དགེ་བའི་ཡོན་ཏན་མཐོང་བའི་ཤེས་རབ་ལ་རག་ལས་ཕྱིར་ཏེ། དཔེར་ན་ནོར་
བུ་རིན་པོ་ཆེ་ཤེས་མཁན་ཞིག་གིས་ནོར་བུ་ཆུང་ངུ་ཞིག་ལའང་གཅེས་སྤྲས་སུ་་་་་
བྱེད་ལ། མི་ཤེས་པ་ཞིག་གིས་ནོར་བུ་ལས་ཀྱང་ཟན་གོང་ཞིག་ལ་གཅེས་པར་
འཛིན་པའི་ཕྱིར་རོ། །སྨོན་ལམ་གྱི་ཕར་ཕྱིན་ནི་སྨོན་པའི་ཡུལ་སོགས་ཀྱི་ཁྱད་
པར་ཤེས་དགོས་པས་ཤེས་རབ་ཏུ་འདུ། སྟོབས་ཀྱི་ཕར་ཕྱིན་ནི་མི་མཐུན་ཕྱོགས་
ཀྱི་གཙོ་བོ་བདེན་འཛིན་གྱིས་མི་བརྫི་བ་ཡིན་ལ། དེའང་ཤེས་རབ་ལ་རག་ལས་
པས་དེའི་ནང་དུ་འདུ་ལ། ཡེ་ཤེས་ཀྱི་ཕར་ཕྱིན་ཤེར་ཕྱིན་དུ་འདུ་བ་ཡོངས་སུ་
གྲགས་པ་ལྟར་རོ། །ཡང་བྱང་སེམས་ཀྱི་ལམ་ཐམས་ཅད་ཕར་ཕྱིན་དྲུག་ཏུ་གྲངས་
ངེས་པའི་ཚུལ་མདོ་སྡེ་རྒྱན་ལས་མངོན་མཐོ་ལ་ལྟོས་པ་དང་། དོན་གཉིས་སྒྲུབ་
པ་ལ་ལྟོས་པ་དང་། ཐེག་ཆེན་ཐམས་ཅད་སྡུད་པ་ལ་ལྟོས་པ་དང༌། ཐབས་ཀྱི་
རྣམ་པ་ཐམས་ཅད་པ་ལ་ལྟོས་པ་དང་། བསླབ་པ་གསུམ་ལ་ལྟོས་པའི་གྲངས་
ངེས་ཏེ་དྲུག་གསུངས་ཤིང༌། དེ་སྟེང་དུ་སློབ་དཔོན་གྱི་གཞུང་ལུགས་ནས་མི་
མཐུན་ཕྱོགས་སྤོང་བའི་དབང་དུ་བྱ་བའི་གྲངས་ངེས་དང་། སངས་རྒྱས་ཀྱི་ཆོས་
ཐམས་ཅད་འགྲུབ་པའི་གཞིའི་གནས་ཀྱི་དབང་དུ་བྱ་བའི་གྲངས་ངེས་པ་དང་།
སེམས་ཅན་སྨིན་པ་དང་རྗེས་སུ་མཐུན་པའི་དབང་དུ་བྱ་བའི་གྲངས་ངེས་ཏེ་་་་་་
གསུམ་བསྣན་པའི་ཐ་མ་ནི་མདོ་སྡེ་རྒྱན་ནས་གསུངས་པའི་གཞན་དོན་རྣམ་པ་་་་་
ཐམས་ཅད་པ་ལ་ལྟོས་པའི་གྲངས་ངེས་དང་དོན་འདྲ་བར་རྗེ་རིན་པོ་ཆེས་བཞེད་
ལ། དང་བོ་ནི། བྱང་ཆུབ་ལམ་རིམ་ལས། དང་བོ་ནས་འཁོར་བ་ལས་མི་འདའ་
བའམ་མི་འཕགས་པའི་རྒྱུ་ནི་གཉིས་ཏེ། ལོངས་སྤྱོད་ལ་ཆགས་པ་དང་ཁྱིམ་ལ་
ཆགས་པའོ། །དེའིགཉེན་པོར་ནི་སྦྱིན་པ་དང་ཚུལ་ཁྲིམས་སོ། །ལན་གཅིག་
འཕགས་ཀྱང་མཐར་མི་ཕྱིན་པར་སླར་ལྡོག་པའི་རྒྱུ་ནི་གཉིས་ཏེ། སེམས་ཅན་གྱི་



• 874 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལོག་སྒྲུབ་ཀྱི་སྡུག་བསྔལ་བ་དང་། དགེ་ཕྱོགས་ལ་ཡུན་རིང་བོར་སྦྱོར་བས་ཡོངས་
སུ་སྐྱོ་བའོ། །དེའི་གཉེན་པོར་ནི་བཟོད་པ་དང་བརྩོན་འགྲུས་ཏེ། སྡུག་བསྔལ་
དང་གནོད་པ་ལ་ཇི་མི་སྙམ་པ་དང་དུས་དཔག་ཏུ་མེད་པ་ལའང་ཉི་མ་གཅིག་ལྟ་
བུར་བལྟ་བའི་སྤྲོ་བ་རྣམས་ཀྱི་སྐྱོང་ཚུལ་ཤེས་ནས་སྒོ་དུ་མ་ནས་བསྐྱང་ན་ལྡོག་་་་
པའི་རྒྱུ་གཉེན་པོ་བྱེད་ནུས་པའི་བཟོད་པ་དང་བརྩོན་འགྲུས་སྐྱེ་བས་གནད་དུ་་་་
ཆེའོ། དེ་ཙམ་པའི་བྱང་ཆུབ་སེམས་དཔའི་སྤྱོད་པ་མ་ཟད་ད་ལྟའི་དུས་ཀྱི་དགེ་
སྦྱོར་ལའང་དཀའ་སྤྱད་ཐན་ཐུན་ལ་བཟོད་བསྲན་ཆུང་བ་དང་གང་བསྒོམ་པའི་་་
ལམ་ལ་སྤྲོ་ཤུགས་ཆུང་བའི་རྒྱུ་མཚན་གྱིས་དང་བོར་ཞུགས་པ་མང་ཡང་བར་དུ་་་
མ་ལོག་པ་ཆེན་པོ་མི་འོང་བར་སྣང་སྟེ། བཟོད་པ་དང་བརྩོན་འགྲུས་ཀྱི་མན་
ངག་ལ་མ་སྦྱངས་པས་ལན་ནོ། །བར་དུ་མ་ལོག་ཀྱང་ཆུ་ཟ་བའི་རྒྱུ་ནི་གཉིས་ཏེ།
སེམས་དགེ་བའི་དམིགས་པ་ལ་མི་གནས་པའི་རྣམ་པར་གཡེང་བ་དང་ཤེས་རབ་་
འཆལ་བའོ། །དེའི་གཉེན་པོར་ནི་བསམ་གཏན་དང་ཤེས་རབ་སྟེ། སེམས་གཞན་
དུ་གཡེང་བས་བཟླས་བརྗོད་སོགས་ཀྱང་དོན་མེད་པར་གསུངས་ཤིང་། ནང་
རིག་པའི་སྡེ་སྣོད་ཀྱི་དོན་ལ་རབ་ཏུ་རྣམ་འབྱེད་ཀྱི་ཤེས་རབ་མ་རྒྱས་ན་འཇུག་་་་་
ལྡོག་གི་གནས་རགས་པ་ལའང་འཁྲུལ་ནས་ལོག་པར་སྤྱོད་པའི་ཕྱིར་རོ། །ཞེས་
བཀའ་བསྩལ་བ་ལྟར་རོ། །གཉིས་པ་ཡང་དེ་ཉིད་ལས། ཕར་ཕྱིན་དང་བོ་བཞི་
ཏིང་ངེ་འཛིན་གྱི་ཚོགས་སུ་འགྱུར་བས། དེ་བཞི་གས་མི་གཡེང་བའི་ཕར་ཕྱིན་
བསམ་གཏན་འགྲུབ་ལ། དེ་ལ་བརྟེན་ནས་ལྷག་མཐོང་སྒོམ་ན་དེ་ཁོ་ན་ཉིད་
རྟོགས་པར་འགྱུར་བའི་ཕྱིར་རོ། །ཞེས་པ་ལྟར་རོ། །གཞན་ཡང་། འཇུག་པ་ལས།
སྦྱིན་སོགས་ཆོས་གསུམ་འདི་དག་ཕལ་མོ་ཆེ། །ཞེས་སོགས་གསུངས་པ་ལྟར་ཕར་
ཕྱིན་དང་བོ་གསུམ་བསོད་ནམས་ཀྱི་ཚོགས་དང་གཟུགས་སྐུའི་ལག་རྗེས་འཇོག་་་་
བྱེད་གཙོ་བོ་དང་། ཐ་མ་གཉིས་ནི་ཅིག་ཤོས་དང༌། བརྩོན་འགྲུས་ནི་ཀུན་གྱི་



༄༅།།སྐབས་དྲུག་པའི་སྐོར་གྱི་དྲི་བ་དྲིས་ལན།
·875.
གཞི་རྟེན་ཏེ་ཚོགས་གཉིས་སམ་སྐུ་གཉིས་སྒྲུབ་པ་ལ་ལྟོས་བའི་གྲངས་ངེས་ཞེས་་་་་
ཀྱང་དོན་གྱིས་ཐོབ་པར་འགྱུར་ཏེ། སྤྱོད་འཇུག་ལས། སེམས་ཅན་རྣམས་དང་
རྒྱལ་བ་ལས། །སངས་རྒྱས་ཆོས་སྒྲུབ་འདྲ་བ་ལ། །རྒྱལ་ལ་གུས་པ་དེ་བཞིན་དུ། །
སེམས་ཅན་ལ་མིན་ཅི་ཡི་ཚུལ། །ཞེས་གསུངས་པ་ལྟར་བསོད་ནམས་ཀྱི་ཚོགས་
སྒྲུབ་པའི་ཞིང་གི་ནང་ནས་སེམས་ཅན་ཉིད་ཁྱད་པར་དུ་འཕགས་ལ། དེའང་
སེམས་ཅན་གྱི་རེ་བ་སྐོང་བ་ནི་སྦྱིན་པ་དང་། དེ་ལ་ཕར་མི་གནོད་པ་ནི་ཚུལ་
ཁྲིམས་དང་ཚུར་གནོད་ཀྱང་ལན་མི་བྱེད་པ་ནི་བཟོད་པ་སྟེ་གསུམ་གྱིས་བསོད་
ནམས་ཀྱི་ཚོགས་མཐའ་དག་བསྡུས་ཤིང༌། དེའི་ལག་རྗེས་སུ་ཡང་ལོངས་སྤྱོད་
དང་། ལུས་དང༌། འཁོར་ཕུན་སུམ་ཚོགས་པ་དང་ལྡན་པའི་གཟུགས་ཀྱི་སྐུ་
འགྲུབ་པ་དང༌། རྗེ་ཉིད་ཀྱིས། རྩེ་གཅིག་བསམ་གཏན་ཙམ་ལ་འཁོར་བ་ཡི། །རྩ་
བ་གནོད་པའི་ནུས་པ་མ་མཐོང་ཞིང་། །ཞེས་སོགས་གསུངས་པ་ལྟར་ཉོན་མོངས་
ཀྱི་དཔལ་འཇོམས་པ་དང་རྩ་བ་དྲུང་ནས་འབྱིན་པ་རིམ་བཞིན་བསམ་གཏན་་་་་
དང་ཤེས་རབ་གཉིས་སུ་ངེས་པའམ། ཡང་རྗེ་ཉིད་ནས། སྲིད་མཐའ་གནོན་པའི་
ལྷག་མཐོང་སྟོབས་དང་བྲལ། །ཞེས་སོགས་གསུངས་པ་ལྟར་ཆད་པ་ཞི་མཐའ་
དང་རྟག་པ་འཁོར་མཐའ་གཉིས་འཇོམས་བྱེད་སྙིང་རྗེའི་ཏིང་འཛིན་གྱི་བསམ་་་
གཏན་དང་ཡང་དག་པའི་ལྷག་མཐོང་གི་ཤེས་རབ་ཀྱིས་ཡེ་ཤེས་ཀྱི་ཚོགས་མ་ལུས་
པ་བསྡུས་ལ། དེའི་ལག་རྗེས་སུ་ཡང་བློ་གཅིག་གིས་ཏིང་ངེ་འཛིན་མཐའ་ཀླས་པ་
ལ་ཅིག་ཆར་སྙོམས་པར་འཇུག་པའི་ཡང་དག་འཇོག་དང༌། ཇི་ལྟ་ཇི་སྙེད་ཀྱི་
རྣམ་པ་མ་ལུས་པ་སྐད་ཅིག་མ་གཅིག་ལ་གསལ་ལེར་གཟིགས་པའི་མཁྱེན་པས་་་་་
བསྡུས་པའི་ཆོས་ཀྱི་སྐུ་འགྲུབ་པ་དང་། སྦྱིན་པ་ལ་སོགས་པ་ལྔ་ཡང་མི་ཉམས་
པར་གོང་དུ་འཕེལ་ཏེ་རབ་ཀྱི་མཐར་ཕྱིན་བྱེད་ནི་བརྩོན་འགྲུས་དང་། དེའི་ལག་
རྗེས་སུ་མཉམ་བཞག་ལས་མ་གཡོས་བཞིན་དུ་སྤྲུལ་བ་རབ་འབྱམས་འགྱེད་པ་་་་་



•876 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སོགས་ཀྱི་ངང་ནས་འཁོར་བ་མ་སྟོངས་པར་དུ་གནས་པ་རྣམས་འབྱུང་ངོ༌། །
གཞན་ཡང་ཐུབ་དགོངས་སོགས་སུ་ཕར་ཕྱིན་དང་བོ་ནི་ཟང་ཟིང་གི་སྦྱིན་་་་
པ་དང་། གཉིས་པ་དང་གསུམ་པ་མི་འཇིགས་པའི་སྦྱིན་པ་དང་། ཐ་མ་གསུམ་
ཆོས་ཀྱི་སྦྱིན་པར་བསྡུས་པར་གསུངས་པ་དེ་སྦྱིན་པ་རྣམ་གསུམ་གྱི་སྒོ་ནས་འགྲོ་་་་
དོན་བྱེད་པ་ལྟོས་པས་གྲངས་ངེས་ཀྱང་མཚོན་ནོ། །ཡང་འདི་དག་ལ་དཔག་ན་
དང་བོ་ནི་སེམས་ཅན་དོན་བྱེད་ཀྱི་ཚུལ་ཁྲིམས་དང༌། དེ་ནས་གཉིས་ནི་ཉེས་
སྤྱོད་སྡོམ་པའི་ཚུལ་ཁྲིམས་དང༌། ཐ་མ་གསུམ་ནི་དགེ་བ་ཆོས་སྡུད་ཀྱི་ཚུལ་
ཁྲིམས་ཏེ། ཚུལ་ཁྲིམས་རྣམ་པ་གསུམ་ལ་སློབ་པའི་དབང་དུ་བྱས་པའི་གྲངས་
ངེས་ཀྱང་རུང་ངམ་སྙམ་སྟེ། ཚུལ་ཁྲིམས་རྣམ་གསུམ་དང་ཕར་ཕྱིན་དྲུག་གཉིས་
ཀ་ཡང་རྒྱལ་སྲས་ཀྱི་སྤྱོད་པའི་སྤྱི་སྡོམ་ཆེན་པོ་ཡིན་པར་ཤིང་རྟ་ཆེན་པོ་རྣམས་་་་་
ཀྱིས་གསུངས་པས། ཕན་ཚུན་བསྡུ་བྱ་བསྡུ་བྱེད་དུ་སྦྱར་རུང་བའི་ཕྱིར་རོ། །
ཁ་ཅིག་གིས། འགྲེལ་བར། རྩེ་མོའི་མངོན་པ་རྟོགས་པ་ཐོབ་པ་སོ་སོ་བ་
དང་བསྡུས་པ་ཉིད་དུ་རྟོགས་པའི་ཞེས་པའི་དོན་ནི། རྣམ་བཤད་ལས། རྩེ་མོའི་
མངོན་པར་རྟོགས་པ་ཐོབ་པའི་གང་ཟག་སྐབས་དང་བོ་གསུམ་ནས་བསྟན་པའི་་་
མཁྱེན་གསུམ་གྱི་རྣམ་པ་སོ་སོ་བ་དང་རྣམ་ཀུན་ཏུ་རྣམ་པ་ནས་མཚན་ཉིད་ཀྱི་་་་་
བར་ཀྱི་སྐབས་སུ་བསྟན་པ་མཁྱེན་གསུམ་གྱི་རྣམ་པ་བསྡུས་པ་ཉིད་དུ་རྟོགས་པའི་
དོན་རྣམས་སྐྱེ་ཚུལ་གྱི་གོ་རིམ་བཞིན་དུ་ཀླགས་ནས་རྣམ་པ་སྒོམ་པར་བྱེད་པས་་་
དེའི་ཆེད་དུ་བསྟན་པའི་ཕྱིར། ཞེས་གསུངས་པ་ལྟར་འཐད་དེ། སྐབས་དང་བོ་
གསུམ་དུ་སོ་སོའི་མཚན་ཉིད་སོགས་ཐོས་བསམ་གྱིས་ཤེས་པར་བྱ་བའི་ཕྱིར་སོ་་་་
སོར་བསྟན་ལ། སྐབས་བཞི་བར་རྣམ་པ་དེ་དག་བསྡུས་ནས་སྒོམ་ཚུལ་བསྟན་
པར་བཤད་པ་དང་མཐུན་པའི་ཕྱིར་དང༌། རྟོགས་དཀའི་སྣང་བར་དེ་དང་འདྲ་
བར་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་བཤད་པ་དོན་ལ་མི་གནས་



༄༅།།སྐབས་དྲུག་པའི་སྐོར་གྱི་དྲི་བ་དྲིས་ལན།
· 877 .
o0RR
པ་ཡིན་ཏེ། དེ་ལ་ཚིག་གསལ་དང་རྟོགས་དཀའ་དང་འབུམ་ཕྲག་གསུམ་པའི་
བཤད་ཚུལ་ནི་དོན་ལ་མི་གནས། དོན་གནས་ནི། བསྡུས་པ་ཞེས་པའི་མངོན་
རྟོགས་རྒྱན་མཁྱེན་གསུམ་དུ་བསྡུས་པའམ། དོན་བདུན་ཅུ་དངོས་པོ་བརྒྱད་དུ་
བསྡུས་པ་ལ་བྱེད། སོ་སོ་ཞེས་པ་དངོས་པོ་བརྒྱད་སོ་སོ་བའམ། དོན་བདུན་ཅུ་སོ་
སོར་རྟོགས་པ་མཁྱེན་དགོས་པར་གསེར་ཕྲེང་ལས་གསུངས་པའི་ཕྱིར་ཏེ། དེ་
ཉིད་ལས། གང་སྒོམ་ན་སོ་སོ་བ་ཉིད་དང་བསྡུས་པ་ཉིད་དུ་རྟོགས་པ་སྟེ་ཤེས་
པར་བྱས་པའི་དོན་རྣམས་སོ། །འདི་ལ་ཚིག་གསལ་ལས། ནས། འབུམ་པས་
མཁྱེན་གསུམ་དང་རྣམ་ཀུན་གྱི་རྣམ་པ་ལ་རིམ་པ་ལྟར་བཤད་དོ། །
འོན་ཀྱང་དོན་གནས་ནི་ཉི་སྣང་ལས། ཐམས་ཅད་མཁྱེན་པ་ཉིད་གསུམ་ག་
ཡང་མངོན་པར་རྟོགས་པའི་སྒོ་ནས་བསྡུས་ཏེ་བསྟན་ཅིང་ཡང་མངོན་པར་་་་་་་
རྟོགས་པ་རེ་རེ་སྒོ་ནས་སོ་སོར་བསྟན་པ་རྣམས་དེ་ལྟར་རྩེ་མོའི་མངོན་པར་་་་་
རྟོགས་པ་ལ་བསྡུས་པ་དང་སོ་སོ་བ་རྣམས་ཀྱི་ལམ་ཀྱི་ལམ་ཉེ་བར་བཀོད་པས་་་་་
ཞེས་གསུངས་པས། མཁྱེན་གསུམ་མངོན་རྟོགས་གསུམ་ཙམ་དུ་བསྡུས་པ་ནི་
བསྡུས་པ་དང། རྣམ་ཀུན་སོགས་སེམས་བསྐྱེད་སོགས་རེ་རེའི་སྒོ་ནས་རྒྱས་པར་
བཤད་པའི་ལམ་རྣམས་ནི་སོ་སོ་བ་སྟེ། མདོར་ན་མངོན་རྟོགས་མཐའ་དག་
མཁྱེན་གསུམ་དུ་འདུས་པས་དེ་གསུམ་མདོར་བསྡུས་པ་དང་རྒྱས་པར་གཏན་ལ་་་
ཕབས་པའི་དོན་རྣམས་སླར་ཡང་སྒོམ་པ་ཡིན་ཏེ། སྦྱོར་བ་འདི་མཁྱེན་གསུམ་
རིམ་སྒོམ་དུ་གསུངས་པས་ཇི་ལྟར་ན་གོ་རིམ་བཞིན་དུ་ཡིད་ཀྱིས་ཀླགས་ཤིང་དེ་་་
ལ་བཀོད་ནས་སོ། །ཞེས་སོ། །ཁྱབ་སྟེ། རྣམ་ཀུན་སོགས་ཞེས་པ་དངོས་པོ་བརྒྱད་
སོ་སོ་བ་དང་། སེམས་བསྐྱེད་སོགས་ཞེས་པ་དོན་བདུན་ཅུ་སོ་སོ་ལ་བྱེད་དགོས་
པའི་ཕྱིར་ཏེ། དེའི་དོན་ཡོད་པའི་ཕྱིར། དེས་ན་རྗེ་འདི་ཁོ་ན་དོན་ལ་གནས་པར་
གསུངས་པས་འདི་ལྟར་ཁས་ལེན་དགོས་པའི་ཕྱིར་ཟེར་ན་དཔྱད་དགོས་སོ། །



• 878. ༄༅།།ཕར་ཕྱིན་སྐབས་བརྒྱུད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྨྲས་པ།
མཁས་མང་རྣམ་དཔྱོད་ཆུ་གཏེར་ཀློང་ཡངས་ལས། །
ཅི་དགར་བསྩལ་པ་གཞུང་བཟང་ནོར་བུའི་ཕྲེང་། །
རིས་མེད་སྐལ་བཟང་སྐྱེ་དགུ་མཐའ་དག་གི །
སྲིད་ཞིའི་རྒུད་པ་འཇོམས་པའི་དཔལ་དུ་ཆེ། །
ཕྱི་ལོ་



• 879 •
སྐབས་བདུན་པའི་སྐོར་གྱི་དྲི་བ་དྲིས་ལན།
རྒྱལ་བ་མ་ལུས་དབྱིངས་སུ་གཤེགས་པའི་དུས། །
རྒྱལ་བསྟན་ཡང་སྙིང་མདོ་སྔགས་ཟུང་འཇུག་ལམ། ། ན པ :
རྒྱལ་བའི་དགོངས་པ་ཇི་བཞིན་གསལ་མཛད་པ། །
རྒྱལ་བ་གཉིས་པ་བློ་བཟང་གྲགས་པས་སྐྱོངས། ། བ བ པ
དྲི་བ། སྐད་ཅིག་སྦྱོར་གྱི་མཚན་ཉིད་དང་། དབྱེ་བ་གང་། །
ལན། མཁྱེན་གསུམ་གྱི་རྣམ་པ་རིམ་གྱིས་སྒོམ་པ་ལ་བརྟན་པ་ཐོབ་པའི་
སེམས་དཔའི་རྣལ་འབྱོར་མཐར་ཐུག སྐད་ཅིག་སྦྱོར་གྱི་མཚན་ཉིད། དེ་ལ་དབྱེ་
ན་རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་དང་། རྣམ་པར་སྨིན་པའི་སྐད་
ཅིག་སྦྱོར་དང་། མཚན་ཉིད་མེད་པའི་སྐད་ཅིག་སྦྱོར་དང་། གཉིས་སུ་མེད་པའི་
སྐད་ཅིག་སྦྱོར་དང་བཞི་ཡོད། དང་བོའི་མཚན་ཉིད་ཡོད་དེ། རྣམ་པར་མ་སྨིན་
པའི་ཟག་མེད་ཀྱི་སྦྱིན་པ་ནས་བཟུང་སྟེ་དཔེ་བྱད་བཟང་བོ་བརྒྱད་ཅུའི་བར་སྐད་
ཅིག་མ་གཅིག་ལ་མངོན་དུ་བྱེད་ནུས་པའི་སེམས་དཔའི་རྣལ་འབྱོར་མཐར་ཐུག་་་
དེ་ཡིན་པའི་ཕྱིར། གཉིས་པའི་མཚན་ཉིད་ཡོད་དེ། རྣམ་པར་སྨིན་པའི་ཟག་
མེད་ཀྱི་སྦྱིན་པ་ནས་བཟུང་སྟེ་དཔེ་བྱད་བཟང་བོ་བརྒྱད་ཅུའི་བར་སྐད་ཅིག་མ་་་་
གཅིག་ལ་མངོན་དུ་བྱེད་ནུས་པའི་སེམས་དཔའི་རྣལ་འབྱོར་མཐར་ཐུག་དེ་ཡིན་་་
པའི་ཕྱིར། གསུམ་པའི་མཚན་ཉིད་ཡོད་དེ། ཆོས་ཐམས་ཅད་བདེན་སྟོང་དུ་
མངོན་སུམ་དུ་རྟོགས་པའི་ཆ་ནས་བཞག་པའི་སེམས་དཔའི་རྣལ་འབྱོར་མཐར་་་་
ཐུག་དེ་ཡིན་པའི་ཕྱིར། བཞི་བའི་མཚན་ཉིད་ཡོད་དེ། ཆོས་ཐམས་ཅད་གཟུང་
འཛིན་རྫས་གཞན་གྱིས་སྟོང་བར་མངོན་སུམ་དུ་རྟོགས་པའི་ཆ་ནས་བཞག་པའི་



• 880. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སེམས་དཔའི་རྣལ་འབྱོར་མཐར་ཐུག་དེ་ཡིན་པའི་ཕྱིར། དེ་བཞི་ཡང་མིང་གི་
རྣམ་གྲངས་ཡིན་ཞིང་ས་མཚམས་རྒྱུན་མཐའ་ཁོ་ནར་ཡོད། །
སྐབས་འདིར་ཁ་ཅིག་གིས། རྣམ་སྨིན་ཡིན་མིན་ནི། ས་བདུན་པ་མན་ཆད་
དུ་འབད་རྩོལ་གྱིས་ལམ་སྒོམ་དགོས་པས་ལམ་དེ་རྣམས་རྣམ་སྨིན་མིན་ལ། ས་
བརྒྱད་པ་ཡན་ཆད་དེ་ལྟར་མིན་པས་རྣམ་སྨིན་ཡིན་ཞིང༌། དེ་གཉིས་ཀའི་རྒྱུན་
ནམ་རིགས་སུ་གྱུར་བའི་སྐད་ཅིག་མའི་སྦྱོར་བ་ལ་རྣམ་པར་སྨིན་པ་མ་ཡིན་པའི་་་
དེ་དང་། རྣམ་པར་སྨིན་པའི་སྐད་ཅིག་སྦྱོར་ཞེས་བྱ་བ་ཡིན་ཏེ། རྟོགས་དཀའི་
སྣང་བ་ལས། དེ་ཡང་འདི་ལྟར་ས་བདུན་པ་མན་ཆད་ཀྱི་ཟག་མེད་ཀྱི་ཡོན་ཏན་
རྣམས་ནི་འབད་རྩོལ་གྱིས་བསྐྱེད་པར་བྱ་བ་ཡིན་པའི་ཕྱིར། རྣམ་པར་སྨིན་པ་
མིན་པ་ཞེས་བྱ་ལ། དེ་དག་མངོན་དུ་བྱེད་པའི་ལྡོག་པ་ནས་རྣམ་པར་སྨིན་པ་མ་
ཡིན་པའི་སྐད་ཅིག་སྦྱོར་ཞེས་བྱའོ། །དག་སའི་ཟག་མེད་ཀྱི་ཡོན་ཏན་རྣམས་ནི་
འབད་མེད་དུ་ཐོབ་པའི་ཕྱིར་རྣམ་པར་སྨིན་པ་ཞེས་བྱ་ལ། དེ་དག་གི་རིགས་
མངོན་དུ་བྱེད་པའི་ལྡོག་པ་ནས་རྣམ་པར་སྨིན་པའི་སྐད་ཅིག་སྦྱོར་ཞེས་བྱའོ། །
ཞེས་གསུངས་པའི་ཕྱིར། རྣམ་བཤད་ལས་ཀྱང་དེ་ལྟར་གསུངས་པའི་ཕྱིར་ཟེར། །
ཡང་ཁ་ཅིག བཤད་ཚུལ་དེ་ལྟར་ཁས་ལེན་མི་རིགས་ཏེ། སྐབས་འདིའི་
རྣམ་སྨིན་ཡིན་མིན་ནི་སྐད་ཅིག་སྦྱོར་རང་གི་ངོ་བོ་ལ་བཞག་པ་མ་ཡིན་པར་སྦྱོར་་
བ་དེའི་ཡུལ་ལ་འཇོག་དགོས་པའི་ཕྱིར་ཏེ། དེའི་དོན་ཚིག་གསལ་དང་རྟོགས་
དཀའ་དང༌། སྔ་རབས་པའི་བཤད་ཚུལ་དང་གསུམ་ལས། གསུམ་པ་ནི་རྟོགས་
དཀའི་སྣང་བའི་བཤད་ཚུལ་དང་འདྲ་ལ། བཤད་ཚུལ་དེ་གསུམ་མི་འཐད་པའི་
ཕྱིར་ཏེ། གསེར་ཕྲེང་ལས། འདིར་རྣམ་སྨིན་མ་ཡིན་པ་དང་ཡིན་པ་གང་ན།
རྣམ་པར་སྨིན་པ་ནི་གསུམ་སྟེ། ས་དང་བོ་ལ་འཇིག་རྟེན་ལས་འདས་པ་དང་ས་
བརྒྱད་པ་ལ་མཚན་མ་མེད་པ་དང་སངས་རྒྱས་ཀྱི་ས་ལ་བསམ་གྱིས་མི་ཁྱབ་ཅིང་་་



༄༅།།སྐབས་བདུན་པའི་སྐོར་གྱི་དྲི་བ་དྲིས་ལན།
，881.
ལྷུན་གྱིས་གྲུབ་པར་རྣམ་པར་སྨིན་པའོ། །རྣམ་པར་སྨིན་པ་མ་ཡིན་པ་ནི་མཐོང་
ལམ་མ་སྐྱེས་པའི་རྒྱུད་ཀྱི་གཟུང་འཛིན་གྱིས་བསྡུས་པའི་ཆོས་ཇི་སྙེད་པའོ། །ཟག་
མེད་ནི་དེ་དག་ཟག་མེད་མ་ཡིན་ཀྱང་དེ་དག་གི་རང་བཞིན་ཟག་མེད་ཡིན་ཏེ།
བྱིས་པས་བྱང་ཆུབ་མི་ཤེས་ཀྱང་། །དེ་ཉིད་དེ་ལ་རབ་ཏུ་གནས། །ཞེས་པ་ལྟར་
རོ་ཞེས་ཚིགས་གསལ་ལས་སོ། །རྟོགས་དཀར་ནི་ཕྱི་རོལ་གྱི་རྒྱུ་རྐྱེན་གྱིས་མངོན་
པར་འདུ་མ་བྱས་པ་དང་བོ་དང་འཚང་རྒྱ་བའི་འབྲས་བུ་སྟེར་བ་ལ་མངོན་དུ་་་་་
ཕྱོགས་ཤིང་རབ་ཏུ་གྱུར་བ་ནི་གཉིས་པའི་དོན་དུ་འཆད་དོ། །སྔ་མ་རྣམས་ས་
དང་བོ་ནས་བདུན་པའི་བར་ནི་འབད་རྩོལ་ལ་ལྟོས་པས་མ་སྨིན་པ་དང་བརྒྱད་་་
པ་ཡན་ཆད་ནི་དེ་ལ་མི་དེ་ལ་མི་ལྟོས་པར་འབྱུང་བས་རྣམ་སྨིན་ནོ་ཞེས་འཆད་པ་
རྣམས་ནི་མི་འཐད་དེ། དང་བོ་ལྟར་ན། ཆོས་ཉིད་ལ་བྱེད་ན་ཆོས་ཉིད་དབྱེར་
མེད་པས་ས་དང་བོ་བཞག་དགོས་ལ་ཆོས་ཅན་ལ་བྱེད་ན་རྣམ་པར་མ་སྨིན་པ་ལ་་
ཟག་མེད་མི་འཐད་དོ། །གཉིས་པ་ལྟར་ན། དང་བོའི་ཟག་མེད་རྣམས་ལ་རྣམ་
སྨིན་གྱི་དོན་མེད་པའི་རྒྱུ་མཚན་སྨྲ་དགོས་སོ། །གསུམ་པ་ལྟར་ན། མདོ་འགྲེལ་
ལས་མཚན་དཔེ་དང་སྟོབས་མ་འདྲེས་པ་རྣམས་འཆད་པས་བདུན་པ་མན་ཆད་
ལ་ཇི་ལྟར་འགྲིག་དེས་ན་སྐད་ཅིག་མ་འདི་དག་ལྡོག་པ་ཐ་དད་པ་ཙམ་ཡིན་
པས། ཡུལ་ཅན་ལ་རྣམ་སྨིན་ཡིན་མིན་མི་རུང་བས་ཡུལ་ལ་བྱ་ཞིང་། དེ་ཡང་
གཅིག་གི་ཡུལ་གཉིས་ཀའི་ཡང་ཡིན་པའི་ཕྱིར་མདོ་བསྟན་བཅོས་ནས་བསྟན་་་་་་
ཚོད་ཀྱི་ཡུལ་ལ་རྣམ་སྨིན་དང་དེ་མིན་གཉིས་སུ་དབྱེ་སྟེ། དང་བོའི་ཡུལ་ནི་རང་
གི་རྒྱུད་ལ་ནུས་པ་མཐར་ཐུག་པ་མ་སྨིན་པ་དང་། ཕྱིར་མ་ནི་རང་གི་རྒྱུད་ལ་དེ་
ལྟར་སྐྱེས་པའི་གསན་སྐབས་ཀྱི་དབང་དུ་བྱས་ནས་བཞག་གོ། ཞེས་གསུངས་
པའི་ཕྱིར། ཁྱབ་སྟེ། ཚིག་གསལ་རྟོགས་དཀའ་སྔ་རབས་པའི་ལུགས་གསུམ་
བཀག་ནས། རང་ལུགས་བཞག་པ་དེ་ཡིན་པའི་ཕྱིར་ཟེར་ན་དཔྱད་དགོས་སོ། །



• 882 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདི་ལ་ལེགས་བཤད་སེར་ཕྲེང་གི་མཆན་འགྲེལ་འགའ་ཞིག་ལས། དེ་ཡང་
སྲས་མཆོག་གཉིས་ཀྱིས། ས་བདུན་པ་མན་ཆད་ཀྱི་ཟག་མེད་ཀྱི་ཡོན་ཏན་རྣམས་
ནི་འབད་རྩོལ་གྱིས་བསྐྱེད་པར་བྱ་བ་ཡིན་པའི་ཕྱིར། རྣམ་པར་སྨིན་པ་མིན་པ་
ཞེས་བྱ་ལ། དེ་དག་མངོན་དུ་བྱེད་པའི་ལྡོག་པ་ནས་རྣམ་པར་སྨིན་པ་མ་ཡིན་
པའི་སྐད་ཅིག་སྦྱོར་བ་དང་། དག་སའི་ཟག་མེད་ཀྱི་ཡོན་ཏན་རྣམས་ནི་འབད་
མེད་དུ་ཐོབ་པའི་ཕྱིར་རྣམ་པར་སྨིན་པ་ཞེས་བྱ་ལ། དེ་དག་གི་རིགས་མངོན་དུ་
བྱེད་པའི་ལྡོག་པ་ནས་རྣམ་པར་སྨིན་པའི་སྐད་ཅིག་སྦྱོར་བ་ཞེས་བཤད་ཀྱང་།
འདིས་དེ་ལ་མི་གནོད་དེ། དེ་གཉིས་ཀྱིས་མཚན་དཔེ་དང་སྟོབས་སོགས་སྐད་
ཅིག་སྦྱོར་བ་དང་བོའི་ཡུལ་དུ་བྱས་ཀྱི་གང་ལ་ལྟོས་ནས་རྣམ་པར་མ་སྨིན་པར་་་་་
འཇོག་བྱེད་ལ་མ་བཞག་པའི་ཕྱིར་རོ། །ཞེས་གསུངས་ལ། དེ་དང་ཕྱོགས་མཐུན་
པར་མཆན་འགྲེལ་གསེར་གྱི་ལྡེ་མིག་ལས་ཀྱང༌། སྲས་ཀྱི་ཐུ་བོ་གཉིས་ཀྱི་གསུངས་
ཚུལ་དང་གསེར་ཕྲེང་ལས་གསུངས་ཚུལ་སྔ་ཕྱིར་བཀོད་ནས། སྔ་མ་ནི། དེ་
གཉིས་ལ་ས་བརྒྱད་པ་ཡན་མན་གྱི་ཆ་ཕྱེ་ནས་འཇོག་པ་མ་གཏོགས་སྨིན་མ་སྨིན་་་
གཉིས་སྦྱོར་བའི་མངོན་དུ་བྱེད་ཡུལ་ལ་བཞེད་པར་ནི་འདྲ་བས་བཞེད་པ་དེ་་་་་་
གཉིས་ཀ་ལྟར་ཡིན་རུང་མོད། འོན་ཀྱང་སྦྱོར་བ་དང་བོའི་མདོར་མཚན་དཔེ་
སོགས་གསུངས་པ་ལ་ཞིབ་དཔྱོད་དགོས་སོ། །ཞེས་གསུངས་པས་དཔྱད་པར་
འཚལ།
སྨྲས་པ། །
1:| སྔོན་བྱོན་དམ་པའི་ཞལ་གྱི་བུམ་བཟང་ལས། །
རྒྱ་ཆེར་སྤྲོས་པ་ལེགས་བཤད་བདུད་རྩིའི་རྒྱུན། །
ཡོངས་སུ་འཐུང་བའི་སྐལ་བ་ཕྲ་ན་ཡང་། །
ཅུང་ཟད་མྱངས་པ་སྨྲ་ལ་འགལ་བ་ཅི། །
1



• 883 •
སྐབས་བརྒྱད་པའི་སྐོར་གྱི་དྲི་བ་དྲིས་ལན།
པ་འཇམ་དཔལ་དབྱངས་དངོས་བཞད་པའི་འཛུམ་ཞལ་གྱིས། །
སྨྲ་བའི་ངག་ལ་ལྷག་པར་དབང་བསྒྱུར་ཅིང་། །
མི་ལྡོག་བརྩོན་འགྲུས་བརྟན་པོས་འཇིག་རྟེན་ཀུན། ། བདག་
བསྟན་པའི་མེ་དཔུང་སྦར་བ་གང་དེར་འདུད། །
བ ་ དགེ་ལེགས་མཁྱེན་རབ་མཁའ་ཡི་དཀྱིལ་འཁོར་ལ། །
ཤེས་བྱའི་རྒྱུ་སྐར་མཛེས་པ་གཅིག་ཏུ་རྫོགས། །
འདུན་བཟང་བློ་གསལ་བྱེ་བའི་སྙིང་གི་དཔྱིད། །
ཟླ་མེད་བསྟན་འཛིན་དམ་པ་སླར་ཡང་དྲན། ། །
དྲི་བ། འབྲས་བུ་ཆོས་སྐུའི་མཚན་ཉིད་དང༌། དབྱེ་བ་གང༌།
ལན། སྦྱོར་བཞི་སྒོམ་སྟོབས་ཀྱིས་འཐོབ་པའི་ཐོབ་བྱ་མཐར་ཐུག་དེ་འབྲས་
བུ་ཆོས་སྐུའི་མཚན་ཉིད། དབྱེ་ཚུལ་དུ་མ་ཡོད་དེ། གཉིས་སུ་དང་། གསུམ་དུ་
དང་། བཞི་རུ་དང༌། ལྔར་དབྱེ་བ་རྣམས་ཡོད་པའི་ཕྱིར། གཉིས་སུ་དབྱེར་ཡོད་
དེ། རང་དོན་དོན་དམ་ཆོས་སྐུ་དང་གཞན་དོན་རྒྱུ་མཐུན་ཀུན་རྫོབ་གཟུགས་སྐུ་
གཉིས་ཡོད་པའི་ཕྱིར་ཏེ། རྒྱུད་བླ་མ་ལས། ཆོས་སྐུ་རྣམ་གཉིས་ཤེས་བྱ་སྟེ། །ཆོས་
དབྱིངས་ཤིན་ཏུ་དྲི་མེད་དང་། །དེ་ཡི་རྒྱུ་མཐུན་ཟབ་པ་དང༌། སྣ་ཚོགས་ཚུལ་ནི་
སྟོན་པའོ། །ཞེས་བྱུང་། འདིའི་ཟབ་པ་ལོངས་སྐུ་དང་། སྣ་ཚོགས་པ་སྤྲུལ་སྐུའོ། །
ཡང་དེ་ཉིད་ལས། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་
ཀུན་རྫོབ་སྐུ་ཉིད་དོ། །ཞེས་གསུངས་པའི་ཕྱིར། རིགས་གཉིས་གནས་འགྱུར་བས་
སྐུ་དེ་གཉིས་ཐོབ་པ་ཡིན་ཏེ། དེ་ཡང་རང་བཞིན་གནས་རིགས་ལས་ངོ་བོ་ཉིད་



• 884. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
སྐུ་དང་རྒྱས་འགྱུར་གྱི་རིགས་ལས་གཟུགས་སྐུ་གཉིས་ཐོབ་པ་ཡིན་པའི་ཕྱིར་ཏེ།
རྒྱུད་བླ་མ་ལས། རིགས་འདི་གཉིས་ལས་སངས་རྒྱས་ཀྱི། །སྐུ་གསུམ་ཐོབ་པར་
འདོད་པ་ཡིན། །དང་བོས་སྐུ་ནི་དང་བོ་སྟེ། །གཉིས་པ་ཡིས་ནི་ཕྱི་མ་གཉིས། །
ཞེས་གསུངས་པའི་ཕྱིར། གཉིས་པ་གསུམ་དུ་དབྱེར་ཡོད་དེ། རང་དོན་ལོངས་སྐུ་
དང་གཞན་དོན་སྤྲུལ་སྐུ་དང་། དེ་གཉིས་ཀའི་རྟེན་ངོ་བོ་ཉིད་སྐུ་དང་གསུམ་
ཡོད་པའི་ཕྱིར་ཏེ། མདོ་སྡེ་རྒྱན་ལས། སྐུ་གསུམ་དག་གིས་སངས་རྒྱས་ཀྱིས། །སྐུ་
བསྡུས་པར་ནི་ཤེས་བྱ་སྟེ། །སྐུ་གསུམ་དག་ནི་རང་བཞིན་གྱི། །དོན་འདི་རྟེན་
དང་བཅས་པར་བསྟན། ཞེས་དང་། རྒྱུད་བླ་མ་ལས། དེའི་དབྱེ་ཟབ་དང་རྒྱ་ཆེ་
དང༌། །བདག་ཉིད་ཆེན་པོའི་ཡོན་ཏན་གྱིས། །ཆོས་ཀྱི་རབ་དབྱེ་རང་བཞིན་ལ། །
སོགས་པའི་སྐུ་གསུམ་དག་གིས་འཇུག་།ཅེས་གསུངས་པའི་ཕྱིར། གསུམ་པ་
བཞིར་དབྱེར་ཡོད་དེ། ངོ་བོ་ཉིད་སྐུ་ལོངས་སྐུ་སྤྲུལ་སྐུ་ཆོས་སྐུ་དང་བཞིར་ཡོད་
པའི་ཕྱིར་ཏེ། འགྲེལ་བར། དེ་ཡང་ངོ་བོ་ཉིད་ཀྱི་སྐུ་ལ་སོགས་པའི་དབྱེ་བའི་རྣམ་
པ་བཞི་ཡིན་པས། ཞེས་དང་། རྩ་བར། ངོ་བོ་ཉིད་ལོངས་རྫོགས་བཅས་དང༌། །
ནས། རྣམ་པ་བཞིར་ནི་ཡང་དག་བརྗོད། །ཅེས་གསུངས་པའི་ཕྱིར། བཞི་བ་སྐུ་
ལྔ་དབྱེར་ཡོད་དེ། ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ། མཆོག་སྤྲུལ་རྣམ་
སྨིན་གྱི་སྐུ། སྐྱེ་བཟོའི་སྤྲུལ་སྐུ་རྣམ་སྨིན་མ་ཡིན་པ་སྟེ་ལྔར་ཡང་རུང་། ཡང་ཆོས་
ལོངས་སྤྲུལ་བའི་སྐུ་གསུམ་གྱི་ནང་ནས་ཆོས་སྐུ་ལ་ངོ་བོ་ཉིད་སྐུ་ཡེ་ཤེས་ཆོས་སྐུ་དེ་
བཞི་གང་རུང་མ་ཡིན་པའི་ཆོས་སྐུ་སྟེ་གསུམ་དབྱེ་བས་ལྔར་ཡང་རུང་། ངོ་བོ་
ཉིད་ལོངས་སྤྲུལ་བ་རྣམ་སྨིན་ཆོས་ཀྱི་སྐུ་ལྔ་ཡང་རུང་བའི་ཕྱིར། དང་བོ་གྲུབ་སྟེ།
ཚིག་གསལ་ལས། གཞན་དག་ནི་སྤྲུལ་བའི་སྐུ་ལ་རྣམ་པར་སྨིན་པ་དང་རྣམ་པར་
སྨིན་པ་མ་ཡིན་པའི་དབྱེ་བས་སྐུ་ལྔར་སྟོན་པར་བྱེད་དེ། ཞེས་གསུངས་པའི་ཕྱིར།
འདིའི་ལྔ་འདྲེན་ཚེ་ལོངས་སྐུ་དངོས་བཏགས་གཉིས་སམ། 1 ཡང་ན་སྤྲུལ་སྐུ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
- 885 .
གཉིས་བྱས་ནས་ལྔར་བྱེད། ལོངས་སྐུ་བཏགས་པ་མི་འཐད་པར་ཡིག་ཆར་
གསུངས་པ་ལྟར་རོ། །གཉིས་པ་གྲུབ་སྟེ། ལེགས་བཤད་གསེར་ཕྲེང་ལས། སློབ་
དཔོན་འཇམ་དཔལ་གྲགས་པས། ངོ་བོ་ཉིད་སྐུ་དང་ཆོས་ཀྱི་སྐུ་དང་ཡེ་ཤེས་ཀྱི་
སྐུ་སྟེ། ཆོས་སྐུའི་དབྱེ་བ་གསུམ་དང་། ལོངས་སྤྱོད་རྫོགས་པའི་སྐུ་དང༌། སྤྲུལ་
སྐུའོ། །ཞེས་དང་། ཞེས་གསུངས་པའི་ཕྱིར། །
སྐུ་བཞི་གསར་གྲུབ་ཀྱི་རྟེན་ཡོད་དེ། དེ་བཞི་འགྲུབ་ཁ་མའི་རྟེན་ཅན་ལ་
གཟུགས་ཁམས་པ་དང་དེའི་ནང་ནས་ཀྱང་གནས་རིགས་བཅོ་བརྒྱད་པའི་རྟེན་་་
ཅན་གྱིས་ཁྱབ་པའི་ཕྱིར་དང་། གནས་རིགས་བཅུ་བདུན་པ་མན་ཆད་ཀྱི་འདོད་
གཟུགས་ཀྱི་རྟེན་ཅན་དང་གཟུགས་མེད་ཀྱི་རྟེན་ཅན་གྱི་འཚང་རྒྱ་ཁ་མའམ་རྒྱུན་
མཐའ་བ་མེད་པའི་ཕྱིར་ཏེ། དེ་ལ་གནས་གཙང་ལྔ་བས་ཀྱང་འདས་པའི་རྟེན་
ཅན་གྱིས་ཁྱབ་པའི་ཕྱིར་ཏེ། མདོ་ལས། གཙང་མའི་གནས་དག་སྤངས་ནས་ནི། །
ཞེས་སོགས་དང་། ལང་གཤེགས་ལས། འདོད་པ་ཁམས་དང་གཟུགས་མེད་ན། །
ཞེས་སོགས་གསུངས་པའི་ཕྱིར། དེས་ན་འབྲས་བུ་ཆོས་སྐུ་ཐོབ་པའི་གནས་ནི།
འོག་མིན་གྱི་གཞལ་ཡས་ཁང་དུ་སངས་རྒྱས་པ་ཡིན་ཏེ། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་འདིའི་སྟེང་ན་འོག་མིན་གྱི་གཞལ་ཡས་ཁང་ནམ་་་་་་་
མཁའི་ཚད་དང་མཉམ་པའི་དབུས་སུ། ཕྱོགས་བཅུའི་སངས་རྒྱས་རྣམས་ཀྱིས་
རིན་པོ་ཆེའི་ཅོད་པན་བཅིངས་ཏེ་དབང་བསྐུར་བ་དང་འཚང་རྒྱ་ཞིང་སྐུ་བཞི་་་་
ཅིག་ཆར་མངོན་དུ་བྱེད་པའི་ཕྱིར་རོ། །
འོག་མིན་སྟུག་པོ་བཀོད་པའི་ཞིང་གི་ཁྱད་པར་ཕུན་སུམ་ཚོགས་པ་བཅོ་་་་་
བརྒྱད་ནི། ཁ་དོག་ཕུན་སུམ་ཚོགས་པ་དང༌། དེ་བཞིན་དུ་དབྱིབས་དང་ཚད་
དང་ཡུལ་དང་རྒྱུ་དང་འབྲས་བུ་དང་བདག་པོ་དང་ཕྱོགས་དང་ཞབས་འབྲིང་བ་
དང་བརྟན་པ་དང་། འཕྲིན་ལས་དང་ཕན་འདོགས་པ་དང་འཇིགས་པ་མེད་པ་



• 886 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་རྟེན་དང་ལམ་དང་བཞོན་པ་དང་སྒོ་དང་གཞི་རྣམས་ཕུན་སུམ་ཚོགས་པ་སྟེ།
ཐེག་བསྡུས་ལས། སངས་རྒྱས་རྣམས་ཀྱི་སངས་རྒྱས་ཀྱི་ཞིང་ཡོངས་སུ་དག་པ་ཇི་
ལྟར་རིག་པར་བྱ་ཞེ་ན། བྱང་ཆུབ་སེམས་དཔའི་སྡེ་སྣོད་སྟོང་ཕྲག་བརྒྱ་བའི་མདོ་
སྡེའི་གླེང་གཞི་ལས་ཇི་སྐད་གསུངས་པ་ལྟ་བུ་སྟེ། བཅོམ་ལྡན་འདས་གཞལ་མེད་
ཁང་ཆེན་པོ་རིན་པོ་ཆེ་སྣ་བདུན་མཆོག་ཏུ་འབར་བ་བཀོད་པ་འཇིག་རྟེན་གྱི་་་་་
ཁམས་དཔག་ཏུ་མེད་པ་རྒྱས་པར་འགེངས་པའི་འོད་ཟེར་ཆེན་པོ་ཤིན་ཏུ་འབྱུང་་
བ། གནས་ཀྱི་བྱེ་བྲག་ཤིན་ཏུ་རྣམ་པར་ཕྱེ་བ་ཚད་མེད་པ་རྣམ་པར་བཞག་པ།
དཀྱིལ་འཁོར་ཡོངས་སུ་མ་ཆད་པ། ཁམས་གསུམ་པ་ལས་ཡང་དག་པར་འདས་
པའི་སྤྱོད་ཡུལ། འཇིག་རྟེན་ལས་འདས་པ་དེའི་བླ་མའི་དགེ་བའི་རྩ་བ་ལས་བྱུང་
བ། དབང་བསྒྱུར་བའི་རྣམ་པར་རིག་པ་ཤིན་ཏུ་རྣམ་པར་དག་པའི་མཚན་ཉིད།
དེ་བཞིན་གཤེགས་པའི་གནས། བྱང་ཆུབ་སེམས་དཔའ་ཆེན་པོའི་རྟེན། ལྷ་དང་
ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང་ནམ་མཁའ་ལྡིང་དང་མིའམ་་་་
ཅི་དང་ལྟོ་འཕྱེ་ཆེན་པོ་དང༌། མི་དང་མི་མ་ཡིན་པ་ཚད་མེད་པ་རྣམ་པར་རྒྱུ་བ།
ཆོས་ཀྱི་རོའི་དགའ་བ་དང་བདེ་བ་ཆེན་པོས་བརྟན་པ། སེམས་ཅད་ཐམས་ཅད་
ཀྱི་དོན་ཐམས་ཅད་མཛད་པས་ཉེ་བར་གནས་པ། ཉོན་མོངས་པའི་གནོད་པ་
ཐམས་ཅད་དང་བྲལ་བ། བདུད་ཐམས་ཅད་ཡོངས་སུ་སྤངས་པ། ཐམས་ཅད་ཀྱི་
བཀོད་པ་ལས་ལྷག་པ་དེ་བཞིན་གཤེགས་པའི་བྱིན་གྱིས་རླབས་ཀྱིས་བཀོད་པ།
དྲན་པ་དང་བློ་གྲོས་དང་རྟོགས་པ་ཆེན་པོས་ངེས་པར་འབྱུང་བ་། ཞི་གནས་
དང་ལྷག་མཐོང་ཆེན་པོའི་ཐེག་པ། རྣམ་པར་ཐར་བའི་སྒོ་ཆེན་པོ་སྟོང་བ་ཉིད་
དང་མཚན་མ་མེད་པ་དང་། སྨིན་པ་མེད་པ་ནས་འཇུག་པ། ཡོན་ཏན་གྱི་ཚོགས་
ཚད་མེད་པས་བརྒྱན་པ་རིན་པོ་ཆེའི་པདྨའི་རྒྱལ་བོ་ཆེན་པོའི་བཀོད་པ་བརྟེན་པ་
ན་བཞུགས་ཞེས་བྱ་བ་སྟེ། ཞེས་གསུངས་པ་ལྟར་རོ། །



༄༅།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 887.
དངོས་གཉེན་གྱིས་སྤང་བྱར་གནོད་ཚུལ་ནི། ཡིག་ཆར། སྒོམ་ལམ་གྱི་
གནས་སྐབས་གཞན་དང་གཞན་དུ་མཁྱེན་གསུམ་བསྡུས་སྒོམ་ལྟ་བུའི་ཐེག་ཆེན་་་་
གྱི་ཆོས་མ་འདྲེས་པ་བསྒོམ་པའི་བྱང་སེམས་ཀྱི་ལམ་ཤིན་ཏུ་མཐར་ཐུག་པའི་་་་་་
མཉམ་བཞག་ཐ་མ་དེ་ལ་རྒྱུན་མཐའི་ཡེ་ཤེས་དང་བྱང་སེམས་ཀྱི་སྒོམ་ལམ་རྡོ་རྗེ་་་
ལྟ་བུའི་ཏིང་ངེ་འཛིན་གྱི་ཡེ་ཤེས་ཞེས་བྱ་ལ། རྡོར་ཏིང་གི་ཡེ་ཤེས་དེ་ཡུལ་སྟོང་
ཉིད་ལ་ཆུ་ལ་ཆུ་བཞག་གི་མཉམ་པར་བཞག་པའི་ཚེ་ཡེ་ཤེས་དེའི་གཟིགས་ངོ་་་་་
ཤེས་བྱ་ཇི་སྙེད་པའི་རྣམ་པ་ཕྲ་མོ་ཙམ་མི་གཟིགས་ཏེ། དེའི་ཚེ་བདེན་གཉིས་ངོ་
བོ་ཐ་དད་དུ་འཛིན་པའི་རྣམ་རྟོག་ངན་པའི་ལག་རྗེས་སམ་དྲི་མ་མེད་ཀྱང་ད་་་་
དུང་མ་སྤངས་པའི་ཕྱིར། ཁྱབ་སྟེ། དེ་མ་སྤངས་ཀྱི་བར་དུ་ཤེས་བྱའི་ཡུལ་མཐའ་
དག་མངོན་དུ་འགྱུར་མི་ཐུབ་ཅིང་། དེ་དང་བྲལ་བ་ན་ཤེས་བྱ་མཐའ་དག་
མངོན་གྱུར་གྱི་ཡེ་ཤེས་རྣམས་ཀུན་སློང་སོགས་གཞན་ལ་ལྟོས་མེད་དུ་སྐྱེ་བའི་ཕྱིར་
ཏེ། དཔེར་ན། སྒྲིབ་བྱེད་ཀྱིས་བཀབ་པའི་མིག་བཞིན་ནོ། །སྟོང་ཐུན་སྐལ་
བཟང་མིག་འབྱེད་ལས། སློབ་ལམ་གྱི་གནས་སྐབས་སུ་བདེན་གཉིས་ངོ་བོ་ཐ་
དད་དུ་འཛིན་པའི་གཉིས་སྣང་འཁྲུལ་བའི་བག་ཆགས་ཀྱི་དྲི་མ་མ་སྤངས་པས་བློ་
གཅིག་ལ་དོན་དམ་དང་ཀུན་རྫོབ་གཉིས་ཅིག་ཆར་མངོན་སུམ་དུ་སྣང་བ་མི་སྲིད་
པའི་ཕྱིར་ཏེ། མཉམ་རྗེས་རེས་འཇོག་ཁོ་ན་དང་མཉམ་རྗེས་ངོ་བོ་ཐ་དད་པ་
ཡིན་ནོ། །ཞེས་དང་། རྣམ་བཤད་ལས། ཇི་སྲིད་ཀུན་སློང་གི་རྟོག་པ་ཡོད་པ་དེ་
སྲིད་དུ་མི་ནུས་ལ། ཞེས་དང་། ས་བཅུའི་རྒྱུན་གྱི་མཐའ་མའི་བར་ཆད་མེད་ལམ་
དེ་ཉིད་དེ་བཞིན་ཉིད་ལ་ཆུ་ལ་ཆུ་བཞག་ཏུ་མཉམ་པར་བཞག་བཞིན་པ་ན་བར་
ཆད་མེད་ལམ་གྱི་དུས་དེའི་ཚེ་མཉམ་བཞག་དེའི་གཟིགས་ངོ་ན་ཤེས་བྱ་ཇི་སྙེད་་་་
པའི་རྣམ་པ་ཅུང་ཟད་ཀྱང་མི་འཆར་ཏེ་བདེན་གཉིས་ངོ་བོ་ཐ་དད་དུ་འཛིན་་་་་
པའི་དྲི་མ་ཟད་པར་མ་སྤངས་པའི་ཕྱིར། ཞེས་དང་། ཐོགས་མེད་ཞབས་ཀྱིས་



• 888 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཀྱང༌། ཇི་ལྟར་ཆོས་ཀྱི་སྐུ་འདི་རེག་པས་ཐོག་མ་ཉིད་དུ་འཐོབ་ཅེ་ན་ཐེག་པ་ཆེན་
པོའི་ཆོས་མ་འདྲེས་པ་ལ་དམིགས་པ་རྣམ་པར་མི་རྟོག་པ་དང༌། ནས། ཐམས་
ཅད་དུ་ཚོགས་ལེགས་པར་བསགས་པ་དང་སྒྲིབ་པ་སྲབ་མོར་གཞིག་པར་དཀའ་་་
བ་བཤིག་པའི་ཕྱིར་རྡོ་རྗེ་ལྟ་བུའི་ཏིང་ངེ་འཛིན་གྱིས། ཞེས་གསུངས་པའི་ཕྱིར་
རོ། །མ་ཁྱབ་མཚམས་ལ། དེར་ཐལ། བར་ཆད་མེད་ལམ་གྱི་ཚེ་དེ་འགག་ཚར་
ཀྱང་གཏན་ནས་སྐྱེ་མི་རུང་མ་བྱས་པའི་ཕྱིར་ཏེ། མི་གཅིག་གིས་རྐུན་པོ་ཕྱིར་
དབྱུང་བ་དང་སྒོ་འཕར་གཅོད་པར་མ་བྱས་ཚེ་རྐུན་པོ་ཕྱིར་དབྱུང་ཐུབ་ཀྱང་སྒོ་་་་
གཅོད་མ་ཐུབ་པས་ད་དུང་རྐུན་པོ་འོང་རུང་ལྟ་བུ་ཡིན་པའི་ཕྱིར། བརྟགས་པ་
མཐའ་བཟུང་བྱས་ན། བར་ཆད་མེད་ལམ་དེ་ལངས་ཏེ་དེའི་རྣམ་གྲོལ་ལམ་མ་
ཐོབ་ན་སྒྲིབ་པ་དེ་སྐྱེ་རུང་ཡིན་པའི་ཕྱིར་ཏེ། བར་ཆད་མེད་ལམ་གྱིས་ལག་རྗེས་
འཇོག་མ་ཐུབ་པའི་ཕྱིར་ཏེ། རྣམ་བཤད་ལས། བར་ཆད་མེད་ལམ་གྱི་དུས་ན་
ངོས་སྐལ་གྱི་སྤང་བྱ་དེ་མེད་ཅིང་སྐྱེ་མི་རུང་བའི་ཆོས་ཅན་ཡིན་ཡང་རྐྱེན་མ་ཚང་་
བས་ཡིན་གྱི་སོ་སོར་བརྟགས་འགོག་ཐོབ་པ་ནི་མ་ཡིན་ནོ། །འདི་ལ་དཔག་ནས་
ས་བཅུའི་རྒྱུན་གི་ཐ་མའི་བར་ཆད་མེད་ལམ་གྱི་དུས་ན་གནས་ངན་ལེན་གྱི་དྲི་མ་་
ཕྲ་མོ་རྡུལ་ཙམ་ཡང་མེད་ཀྱང་ཟད་པར་སྤངས་པ་ཞེས་མི་བྱ་སྟེ། དངོས་གཉེན་
གྱིས་ལག་རྗེས་བཞག་པའི་ཆ་ནས་སྐྱེར་མི་རུང་བའི་ཆོས་ཅན་དུ་སོང་བའི་ལམ་་་་
མ་ཐོབ་པའི་ཕྱིར། ཞེས་གསུངས་པའི་ཕྱིར། དེས་ན་འགོག་བདེན་དང་རྣམ་གྲོལ་
ལམ་གཉིས་རང་འདྲེན་བྱེད་ཀྱི་བར་ཆད་མེད་ལམ་གྱི་ལག་རྗེས་ཡིན་ནོ། །བྱས་
པ་ལ་ཁོ་ན་རེ། བར་ཆད་མེད་ལམ་དུས་ན་ལག་རྗེས་གྲུབ་ཚར་བར་ཐལ། བར་
ཆད་མེད་ལམ་གྱི་དུས་ནས་དེ་གཏན་ནས་སྐྱེར་མི་རུང་བྱས་ཟིན་པའི་ཕྱིར་ཏེ།
རྣམ་བཤད་ལས། ངོས་སྐལ་གྱི་སྤང་བྱ་དེ་མེད་ཅིང་སྐྱེར་མི་རུང་བའི་ཆོས་ཅན་
ཡིན་ཡང་། ཞེས་གསུངས་པའི་ཕྱིར་ན་མ་ཁྱབ་སྟེ། དེ་དུས་ན་མེད་ཅིང་དེ་ཕྱིན་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 889.
ཆད་སྐྱེ་མི་སྲིད་ཀྱང་ཞེས་པའི་དོན་ཡིན་ལ་དེ་ཙམ་ལ་སྐྱེ་མི་རུང་གི་ཆོས་ཅན་དུ་་་
བྱས་པས་མ་ཁྱབ་པའི་ཕྱིར། མ་གྲུབ་ན། ཐེག་ཆེན་རིགས་ངེས་ཀྱི་སྦྱོར་ལམ་
བཟོད་པ་ནས་ངན་སོང་དུ་སྐྱེས་པའི་ཡན་ལག་སྐྱེ་མི་རུང་གི་ཆོས་ཅན་དུ་བྱས་་་་་
པར་ཐལ་ལོ། །དེ་ནས་དེར་དེའི་དབང་གིས་སྐྱེ་མི་སྲིད་པའི་ཕྱིར། འདོད་ན། དེ་
མཐོང་སྤང་མ་ཡིན་པར་ཐལ་ལོ། །ཞེས་རྒྱས་པར་གསུངས་པ་ལྟར་རོ། །
སྤྱིར་རྟོག་པ་ལ་སྒྲ་དོན་སྣང་བའི་རྟོག་པ་དང་། གཉིས་སྣང་གི་འཁྲུལ་རྟོག་
དང༌། གཞན་འགྱུར་གྱི་རྟོག་པ་དང་། ཆོས་རྣམས་ལ་སོ་སོར་དཔྱོད་པའི་སོར་
རྟོག་གི་རྟོག་པ་དང༌། ཀུན་སློང་ཞིབ་ཏུ་རྟོག་པའི་འཕགས་ལམ་ཡན་ལག་གི་
རྟོག་པ་རྣམས་ལས། དང་བོ་གཉིས་སངས་རྒྱས་ལ་མེད་ཀྱང་། ཐ་མ་གསུམ་ཡོད་
དེ། འདི་ནི་ལས་དཀར་བོའོ་ནག་པོའོ་སྙམ་པའི་མངོན་སུམ་ཡོད་པའི་ཕྱིར།
རྒྱུན་མཐའ་བ་ལ་ཀུན་སློང་གི་རྟོག་པ་ཡོད་པས་དང་བོ་ཡོད་ལ། འཁྲུལ་རྟོག་
མེད་དེ། འཁྲུལ་བྱེད་ཀྱི་དྲི་མ་མེད་པའི་ཕྱིར། ཡིག་ཆར། འདིའི་དུས་སུ་འཁྲུལ་
བའི་རྟོག་པའི་ངོ་བོ་འགག་ནས་དེའི་རྟོག་མེད་དུ་འགྱུར་ཉེ་ཡང་མངོན་གྱུར་དུ་་་་
སྐྱེ་མ་ཐུབ་པ་ཙམ་ཡིན་ཏེ། ཞེས་དེའི་རྒྱུད་ཀྱི་རྣམ་མཁྱེན་འཛིན་པའི་བློ་མངོན་
གྱུར་སྐྱེ་མ་ཐག་པ་ཀུན་སློང་གི་རྟོག་པ་ཡོད་པས་ཡིན་ལ། དེ་ལ་རྣམ་མཁྱེན་དུ་
སྣང་བ་དོན་སྤྱི་ཡིན་པས་དེ་སྣང་ལ་དེ་རྣམ་མཁྱེན་དུ་མི་སྣང་བས་འཁྲུལ་སྣང་་་་
མིན་ནོ། །
ཁ་ཅིག་ན་རེ། འདོད་པའི་རྟེན་ལ་གསར་དུ་འཚང་རྒྱ་བ་ཡོད་པར་ཐལ།
སློབ་དཔོན་ཀླུ་སྒྲུབ་དེ་ཚེ་འདིར་གསར་དུ་སངས་རྒྱས་པའི་ཕྱིར་ཏེ། རྩ་ཤེའི་ཊཱིཀ་
ཆེན་ལས། སྤྲིན་ཆེན་དང་རྔ་བོ་ཆེ་ལས་མ་འོངས་པ་ན་འཚང་རྒྱ་བར་གསུངས་
པ་ནི་འདོད་པའི་ཁམས་སུ་སྤྲུལ་སྐུའི་འཚང་རྒྱ་ཚུལ་ཡིན་པས། སྒྲོན་གསལ་ལས་
རྣལ་འབྱོར་བླ་མེད་ཀྱི་ལམ་གྱིས་ཀླུ་སྒྲུབ་ཀྱིས་སྐུ་ཚེ་དེ་ཉིད་ལ་རྡོ་རྗེ་འཆང་གི་གོ་་་་



• 890: ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འཕང་ཐོབ་པ་གསུངས་པ་དང་མི་འགལ་ཏེ། སྟོན་པ་ཤཱཀྱ་ཐུབ་པ་ཚེ་ལོ་བརྒྱ་
པའི་དུས་སུ་འཚང་རྒྱ་བར་གསུངས་པ་དང་སྔོན་བསྐལ་བ་དུ་མའི་སྔོན་ནས་་་་་་་
སངས་རྒྱས་པར་གསུངས་པ་མི་འགལ་བ་བཞིན་ནོ། །མགོན་པོ་འདི་འདྲ་བའི་
རླབས་པོ་ཆེའི་གང་ཟག་རྣལ་འབྱོར་བླ་མེད་ཀྱི་ཐེག་པ་བས་ལོ་དྲུག་བརྒྱར་་་་་་་་
བཞུགས་ཀྱང་འཚང་རྒྱ་མི་ནུས་ན་བླ་མེད་ཀྱི་རྒྱུད་ནས་གདུལ་བྱ་རབ་ཀྱིས་ཚེ་་་་་
གཅིག་ལ་རྡོ་རྗེ་འཛིན་པའི་གོ་འཕང་ཐོབ་པར་གསུངས་པ་ལྟར་ཁས་བླངས་ཀྱང་།
ཚིག་ཙམ་དུ་ཟད་དོ། །ཞེས་གསུངས་པའི་ཕྱིར། ཁྱབ་སྟེ། རྔ་བོ་ཆེ་དང་སྤྲིན་ཆེན་
ལས། ཀླུ་སྒྲུབ་མ་འོངས་པ་ན་འཚང་རྒྱ་བར་གསུངས་པ་དགོངས་པ་ཅན་དུ་
གསུངས་པའི་ཕྱིར་དང་། རྩ་ཤེའི་རང་ལུགས་ཀྱང་ཕར་ཕྱིན་ཐེག་པའི་ལུགས་
ཡིན་པའི་ཕྱིར་རོ། །གལ་ཏེ་དེ་སྔགས་ལུགས་ཡིན་ཞེ་ན། འོ་ན་དེ་སྔགས་ལུགས་
ལ་སངས་རྒྱས་ཀྱང་འཚང་མ་རྒྱ་བར་ཐལ་ལོ། །འདོད་ན། མ་འོངས་པ་ན་འཚང་
རྒྱ་ངེས་སུ་ཐལ་ལོ། །འདོད་ན། རྔ་བོ་ཆེ་དང་། སྤྲིན་ཆེན་ལྟར་ཁས་ལེན་དགོས་
པར་ཐལ་ལོ། །གཞན་ཡང་། མདོ་སྔགས་ལུགས་ཀྱི་སངས་འཕགས་གཉིས་དོན་
གཅིག་མ་ཡིན་པར་ཐལ་ལོ། །ཁྱོད་ཀྱི་ཞིབ་ཆ་འཐད་པའི་ཕྱིར། འདོད་མི་ནུས་ཏེ།
དེ་གཉིས་དོན་གཅིག་པའི་ཕྱིར་ཏེ། སྔགས་རིམ་ལས། ཐེག་པ་གཉིས་སུ་འབྱེད་
པའི་རྒྱུ་མཚན་དང་། ལམ་ལ་ཁྱད་པར་ཡོད་ཀྱང་འབྲས་བུ་ལ་མཆོག་དམན་མེད་
པར་བསྟན་པའོ། །ཞེས་དང་། དེས་ན་བཅུ་གཅིག་པ་ཀུན་ཏུ་འོད་ཀྱི་ས་ཉིད་རྡོ་
རྗེ་འཆང་གི་ས་དང་དོན་གཅིག་ཏུ་བྱ་ལ། དེ་ཉིད་མདོ་སྡེ་ལས་གྲངས་མེད་
གསུམ་དང༌། རྒྱུད་སྡེ་ནས་ཚེ་གཅིག་ལ་འགྲུབ་པར་གསུངས་པར་ཤེས་པར་བྱ་ཡི་
རྡོ་རྗེ་འཆང་ཞེས་གསུངས་པས་ཕར་ཕྱིན་ཐེག་པའི་འབྲས་བུ་མིན་ནོ་སྙམ་དུ་མི་་་་
བཟུང་སྟེ། ཞེས་གསུངས་པའི་ཕྱིར། ཁྱབ་སྟེ། ཐེག་པ་གཉིས་ཀྱི་འབྲས་བུ་ལ་
ཁྱད་པར་མེད་པར་གསུངས་པའི་ཕྱིར་རོ། །འོན་ཀྱང་གྲུབ་མཐའ་ཆེན་མོར།



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
·891 .
སློབ་དཔོན་འདིས་རྟོགས་པ་བརྙེས་པའི་ཚུལ་ནི་ཚེ་དེ་ལ་སྔགས་ལུགས་ལྟར་ན་་་་
སངས་རྒྱས་ཤིང་། མདོ་ལྟར་ནའང་ས་བརྒྱད་པ་ཐོབ་ཅིང་ཞེས་གསུངས་པ་ནི་
རྗེའི་གསུང་དང་དངོས་སུ་འགལ་བས་དཔྱད་གཞི་ཆེའོ། །
ཁ་ཅིག་གིས། མཐོང་ལམ་བར་ཆད་མེད་ལམ་གྱི་ཚེ་དེའི་ངོས་སྐལ་གྱི་སྤང་
བྱ་མེད་ཀྱང་སྐྱེ་མི་རུང་བའི་ཆོས་ཅན་དུ་བྱས་པ་མ་ཡིན་ཏེ། དེའི་ཚེ་དེ་སྤངས་
པའི་འགོག་བདེན་མ་ཐོབ་པའི་ཕྱིར། ཁྱབ་སྟེ། ཡིག་ཚར། བར་ཆད་མེད་ལམ་
དུས་ན་ལག་རྗེས་གྲུབ་ཚར་བར་ཐལ། བར་ཆད་མེད་ལམ་གྱི་དུས་ནས་དེ་
གཏན་ནས་སྐྱེར་མི་རུང་བྱས་ཟིན་པའི་ཕྱིར་ཏེ། རྣམ་བཤད་ལས། ངོས་སྐོལ་གྱི་
སྤང་བྱ་དེ་མེད་ཅིང་སྐྱེར་མི་རུང་བའི་ཆོས་ཅན་ཡིན་ཡང་། ཞེས་གསུངས་པའི་
ཕྱིར་ན་མ་ཁྱབ་སྟེ། དེ་དུས་ན་མེད་ཅིང་དེ་ཕྱིན་ཆད་སྐྱེ་མི་སྲིད་ཀྱང་ཞེས་པའི་
དོན་ཡིན་ལ་དེ་ཙམ་ལ་སྐྱེ་མི་རུང་གི་ཆོས་ཅན་དུ་བྱས་པས་མ་ཁྱབ་པའི་ཕྱིར།
ཞེས་དང༌། བར་ཆད་མེད་ལམ་གྱི་ཚེ་དེ་འགག་ཚར་ཀྱང་གཏན་ནས་སྐྱེ་མི་རུང་
མ་བྱས་པའི་ཕྱིར་ཏེ། མི་གཅིག་གིས་རྐུན་པོ་ཕྱིར་དབྱུང་བ་དང་སྒོ་འཕར་
གཅོད་པར་མ་བྱས་ཚེ་རྐུན་པོ་ཕྱིར་དབྱུང་ཐུབ་ཀྱང་སྒོ་གཅོད་མ་ཐུབ་པས་ད་་་་་
དུང་རྐུན་པོ་འོང་རུང་ལྟ་བུ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་
ཁ་ཅིག དེ་མི་འཐད་པར་ཐལ། བར་ཆད་མེད་ལམ་ཡིན་ན། རང་གི་ངོས་སྐལ་
གྱི་སྤང་བྱ་སྐྱེ་མི་རུང་བའི་ཆོས་ཅན་དུ་བྱས་པས་ཁྱབ་པའི་ཕྱིར་ཏེ། མཐོང་ལམ་
བར་ཆད་མེད་ལམ་དེ་མཐོང་སྤང་ཉོན་མོངས་སྐྱེ་མི་རུང་བའི་ཆོས་ཅན་དུ་བྱས་་་
པའི་ཕྱིར་ཏེ། ཡིག་ཆར། མཐོང་ལམ་བར་ཆད་མེད་ལམ་ཀྱི་དུས་སུ་ངོས་སྐལ་གྱི་
སྤངས་པའི་འགོག་བདེན་ཐོབ་པར་ཐལ། དེའི་དུས་སུ་ངོས་སྐལ་གྱི་སྤང་བྱ་
སྤངས་ཟིན་པའི་ཕྱིར། དེར་ཐལ། དེའི་དུས་སུ་ངོས་སྐལ་གྱི་སྤང་བྱ་སྐྱེ་མི་རུང་གི་
ཆོས་ཅན་དུ་བྱས་པའི་ཕྱིར་ན་མ་ཁྱབ། ཅེས་དང༌། གཞན་ཡང་། སྒོ་འཕར་



• 892 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཅོད་པ་རྣམ་གྲོལ་ལམ་དང་སྦྱར་མི་རུང་བའི་ཕྱིར་ཏེ། དེ་ལྟར་རྣམ་བཤད་ལས་
གསུངས་པའི་ཕྱིར་ཟེར་བ་ལ། །
ལ་ཡང་ཁ་ཅིག་ན་རེ། རྣམ་བཤད་ལས་དེ་ལྟར་གསུངས་པ་དེ་སྒོ་འཕར་
གཅོད་པ་དེ་རྣམ་གྲོལ་ལམ་གྱི་སྤང་བྱ་སྤངས་ཚུལ་དང་སྦྱར་མི་རུང་ཞེས་པ་ཡིན་་་
གྱི། སྒོ་འཕར་གཅོད་པ་རྣམ་གྲོལ་ལམ་དང་སྦྱར་མི་རུང་ཞེས་པ་མ་ཡིན་པའི་
ཕྱིར་ཏེ། ཡིག་ཆར། དེ་ལ་ཁོ་ན་རེ། དེ་ལྟར་མི་འཐད་པར་ཐལ། སྒོ་འཕར་
གཅོད་པ་རྣམ་གྲོལ་ལམ་གྱི་དུས་ལ་སྦྱོར་མི་རིགས་པའི་ཕྱིར་ཏེ། དེ་རྣམ་གྲོལ་
ལམ་གྱིས་སྤང་བྱའི་གཉེན་པོ་བྱེད་ཚུལ་ལ་སྦྱོར་མི་རིགས་པའི་ཕྱིར་ན་མ་ཁྱབ་སྟེ།
ཞེས་སོགས་གསུངས་པའི་ཕྱིར་ཟེར། སྒོ་འཕར་གཅོད་པ་རྣམ་གྲོལ་ལམ་དང་
སྦྱོར་མི་རུང་བར་རྣམ་བཤད་ལས་ཆེས་གསལ་བས་དེ་ལ་སུས་ཀྱང་བསྙོན་མི་རུང་
ལ། དེས་ན་ཡིག་ཆའི་དགོངས་པ་འཚོལ་དགོས་སོ། །ཁ་ཅིག་གིས། རྒྱུན་མཐའི་
རྒྱུད་ལ་རྟོག་པ་མེད་དེ། ཡིག་ཆར། སྔར་གྱི་ཞེན་རིག་གི་ལམ་རྣམས་འདིའི་དུས་
སུ་འཁྲུལ་བའི་རྟོག་པའི་ངོ་བོ་འགག་ནས་དེའི་རྟོག་མེད་དུ་འགྱུར་ཉེ་ཡང་མངོན་
གྱུར་དུ་སྐྱེ་མ་ཐུབ་པ་ཙམ་ཡིན་ཏེ། དེའི་དུས་སུ་མི་རྟག་སོགས་མངོན་སུམ་དུ་
རྟོགས་པའི་མངོན་སུམ་ཡོད་ཀྱང་མངོན་དུ་གྱུར་མ་ཐུབ་པ་བཞིན་ཡིན་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག རྒྱུན་མཐའི་ཡེ་ཤེས་ཐོབ་ཁ་མའི་
གང་ཟག་གི་རྒྱུད་ཀྱི་ལས་འབྲས་ཀྱི་འབྲེལ་བ་ཕྲ་མོ་རྟོགས་པའི་རྟོག་པ་དང་རྣམ་་་
མཁྱེན་འཛིན་པའི་རྟོག་པ་རྣམས། ་རང་རྒྱུད་ལྡན་གྱི་གང་ཟག་རྒྱུན་མཐའི་ཡེ་
ཤེས་ཐོབ་ཚེ་དེ་དག་རྟོག་པ་མ་ཡིན་པར་འགྱུར་བར་ཐལ། ཁྱོད་ཀྱི་དམ་བཅའ་
འཐད་པའི་ཕྱིར། འདོད་ན། རང་ཡུལ་དེ་དོན་སྤྱིའི་ཚུལ་གྱིས་རྟོགས་པའི་བློ་མ་
ཡིན་པར་འགྱུར་བར་ཐལ། འདོད་པའི་ཕྱིར། འདོད་ན། རྒྱུན་མཐའི་རྒྱུད་ཀྱི་དེ་
གཉིས་རྟོགས་པའི་བློ་ཆོས་ཅན། ཡུལ་དེ་གཉིས་མངོན་སུམ་དུ་རྟོགས་པར་ཐལ།



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 893 .
དངོས་སུ་རྟོགས་ལ་ཡུལ་དེའི་དོན་སྤྱི་མ་ཤར་བའི་ཕྱིར། འདོད་ན། རྟོག་མེད་དུ་
གྱུར་ཉེ་མ་ཡིན་པར་ཐལ་ལོ། །དེ་དེར་གྱུར་ཟིན་པའི་ཕྱིར། གཞན་ཡང་། སྔར་
གྱི་རྟོག་པ་རྣམས་རྟོག་པ་མ་ཡིན་པར་གྱུར་ནས་རྟོག་མེད་དུ་མ་གྱུར་བའི་སྐབས་་་
ཡོད་པར་གསུང་བའང་མི་འཐད་དེ། བློ་གང་དང་གང་རྟོག་པ་མ་ཡིན་པར་གྱུར་
ན་རྟོག་མེད་དུ་གྱུར་བས་ཁྱབ་པའི་ཕྱིར་ཏེ། རྟོག་པ་མ་ཡིན་ན་རྟོག་མེད་ཡིན་
པས་ཁྱབ་པའི་ཕྱིར་ཏེ། རྟོག་པ་དང་རྟོག་མེད་གང་རུང་མ་ཡིན་པའི་ཤེས་པ་
མེད་པའི་ཕྱིར་ཏེ། ཞེན་རིག་གིས་སྟོང་བ་རྟོག་མེད་ཀྱི་མཚན་ཉིད་ཡིན་པའི་ཕྱིར།
དེས་ན་སློབ་པའི་རྒྱུད་ཀྱི་རྒྱུ་འབྲས་མན་ངག་བདུན་པོ་གང་རུང་ལ། རྟོག་པས་
ཁྱབ་པར་གསུངས་པ་ལྟར་ཁས་ལེན་དགོས་པའི་ཕྱིར་ཟེར་བ་སོགས་ལ་དཔྱད་་་་་
དགོས་སོ། །
དྲི་བ། རྩ་བར། ཐུབ་པའི་ངོ་བོ་ཉིད་སྐུ་ནི། ཞེས་སོགས་ཀྱི་སྐབས་
སུ་འཕགས་སེང་སོགས་ཀྱིས་སྐུའི་བསྟན་ཚུལ་ལ་རྩོད་ཚུལ་གང་།
ལན། འཕགས་པ་གྲོལ་སྡེ་དང་སློབ་དཔོན་སེངྒེ་བཟང་བོ་སོགས་ཀྱིས་རྒྱུན་
འདིར་སྐུའི་བསྟན་ཚུལ་མི་འདྲ་བའི་རྩོད་ལན་བྱ་ཚུལ་དང་། སོ་སོའི་དགོས་པ་
དང་རྒྱུ་མཚན་རྣམས་ནི་རྣམ་བཤད་གསེར་ཕྲེང་སོགས་དང་། དེ་ཀུན་གྱི་
དགོངས་པ་ཇི་ལྟ་བ་བཞིན་རང་རེའི་ཡིག་ཆ་དང་འགྲེལ་བའི་ཟིན་བྲིས་རྗེ་གུང་་་་་
ཐང་བློ་གྲོས་ཀྱིས་མཛད་པའི་ཕར་ཕྱིན་སོགས་ལས་གསལ་བར་གསུངས་ལ། དེ་
དག་ལས་གསུངས་པ་དགེ་བཤེས་ཚུལ་ཁྲིམས་རྒྱ་མཚོས་མཛད་པའི་ཚད་མའི་་་་་
དཀའ་གནད་དུས་ཀྱི་མེ་ལོང་ལས་གནད་བསྡུས་ཀྱི་ཚུལ་དུ་གསུངས་ཡོད་པས་་་་་
འདིར་བཀོད་ན། དེ་ཉིད་ལས། འཕགས་གྲོལ་སོགས་ཀྱིས་རྩོད་ཚུལ་ནི། རྒྱན་
འདིར་སྐུའི་བསྟན་ཚུལ་ནི། ངོ་བོ་ཉིད་སྐུ་དང་། ལོངས་སྐུ་དང་། སྤྲུལ་སྐུ་སྟེ་
གསུམ་དུ་བྱས་ནས་བསྟན་པ་ཡིན་གྱི་སྐུ་བཞིར་བྱས་ནས་བསྟན་ན་སྐུ་བཞི་སྟོན་་་



• 894 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
བྱེད་ཀྱི་མདོར་བསྟན་རྒྱས་བཤད་གོ་རིམ་མི་མཐུན་པའི་སྐྱོན་ཡོད་པའི་ཕྱིར་ཟེར་་
རོ། །ཆོས་ཀྱི་སྐུ་ཞེས་བརྗོད་པ་ཡིན། །ཞེས་པའི་དོན་ནི་ཆོས་ཉིད་ཀྱི་སྐུ་ཟེར་རྒྱུ་
ཡིན་པ་ལ་ཉིད་སྒྲ་མི་མངོན་པར་བྱས་ཏེ། ཆོས་ཀྱི་སྐུ་ཞེས་བརྗོད་པ་ཡིན་པའི་
ཕྱིར་ཏེ། དེ་ལྟ་མ་ཡིན་ན་འོག་གི་ཆོས་ཉིད་ཀྱི་སྐུ་དེ་མེད་པར་འགྱུར་ལ། དེ་ལྟ་ན།
ཐུབ་པའི་ངོ་བོ་ཉིད་སྐུ་ནི། །ཞེས་པའི་ངོ་བོ་ཉིད་དེ་བཀག་པར་འགྱུར་ཞེས་ཟེར་
ཏེ། ཉི་ཁྲི་སྣང་བ་ལས། ཆོས་རྣམས་ཀྱི་སྐུ་ནི་ཆོས་ཀྱི་སྐུ་ཞེས་བྱ་བ་ཡིན་པའི་ཕྱིར།
ངོ་བོ་ཉིད་བཀག་པར་འགྱུར་བ་དང༌། སྤྱོད་པའི་དོན་ཡིན་པའི་ཕྱིར་འདུས་བྱས་
སུ་འགྱུར་བའི་ཉེས་པ་ཡོད་དེ། ཞེས་སོ། །མདོར་བསྟན་གྱི་སྐུ་གསུམ་བསྟན་ནས་
ཆོས་སྐུ་ཞེས་པ་བསྟན་བཤད་སྦྱོར་བའི་ཚིག་ཡིན་པའི་ཕྱིར་ཏེ། མངོན་རྟོགས་
ལྷག་མ་རྣམས་ལ་བསྟན་བཤད་སྦྱོར་བའི་ཚིག་ཡོད་ལ་འདི་ལ་མེད་པའི་རྒྱུ་མཚན་
མེད་པའི་ཕྱིར་རོ། །
དེས་ན་སྐབས་བརྒྱད་པའི་བསྟན་ཚུལ་ནི། ཐུབ་པའི་ངོ་བོ་ཞེས་སོགས་ཀྱིས་
ངོ་བོ་ཉིད་སྐུ་མདོར་བསྟན་དང་། བྱང་ཆུབ་ཞེས་སོགས་ཀྱིས་རྒྱས་བཤད་དང་།
མཚན་ནི་ཞེས་སོགས་ལོངས་སྐུ་མདོར་བསྟན་དང་། ཕྱག་ཞབས་འཁོར་ལོའི་
ཞེས་སོགས་རྒྱས་བཤད་དང༌། གང་གི་སྲིད་པ་ཞེས་སོགས་སྤྲུལ་སྐུ་མདོར་བསྟན་
དང་། འགྲོ་རྣམས་ཞི་བའི་ལས་དང་ནི། །ཞེས་སོགས་རྒྱས་བཤད་དུ་བྱས་ཏེ་སྐུ་
གསུམ་བསྟན་པར་འདོད་པ་འཕགས་བཙུན་སོགས་ཀྱིས་དགོངས་པ་ཡིན་ཏེ། དེ་
དག་གིས་ངོ་བོ་ཉིད་སྐུ་འཆད་བྱེད་མདོར་བསྟན་རྒྱས་བཤད་གཉིས་བྱས་ཏེ་་་་་་
གཞུང་སྔ་ཕྱི་གཉིས་ཀྱིས་བསྟན་པའི་སྐུ་གཉིས་དོན་གཅིག་པར་འདོད་པའི་ཕྱིར།
གསེར་ཕྲེང་ལས། མདོར་ན་གཞུང་སྔ་ཕྱི་དེ་གཉིས་དོན་གཅིག་པས་དེ་ངོ་བོ་ཉིད་
ཀྱི་སྐུ་ཁོ་ན་ཆོས་སྐུར་བཤད་དོ་སྙམ་མོ། །ཞེས་གསུངས་སོ། །
དེ་ལ་སློབ་དཔོན་སོགས་སྐུ་བཞི་བསྟན་པར་འདོད་པ་སོགས་ན་རེ། ཆོས་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
- 895.
ཀྱི་སྐུ་ཞེས་སོགས་ངོ་བོ་ཉིད་སྐུ་ཁོ་ན་རྒྱས་བཤད་དང་། དེར་བརྟེན་ཆོས་ཉིད་
ཅེས་ཚིག་བཅོས་མི་དགོས་པར་ཐལ། གཞུང་དེ་ཡེ་ཤེས་ཆོས་སྐུ་ཟུར་དུ་འཆད་
བྱེད་ཡིན་པའི་ཕྱིར་ཏེ། སངས་རྒྱས་སའི་ཟག་མེད་ཡེ་ཤེས་སྡེ་ཚན་ཉེར་གཅིག་
ཆོས་སྐུ་ཟུར་བ་བྱས་ནས་རྩ་བའི་མདོ་ལས་དོན་གྱིས་བརྗོད་པ་ཡིན་པའི་ཕྱིར་ཏེ།
ཆོས་ཀྱི་སྐུ་ཞེས་བརྗོད་པ་ཡིན། །ཞེས་པའི་འགྲེལ་བར་གསེར་ཕྲེང་ལས། བྱང་
ཆུབ་ཕྱོགས་མཐུན་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་བརྒྱ་ཞེ་བཞི་་་་
མཐའི་དང་གི་སྒྲས་བསྡུས་པའི་མཁྱེན་པ་གཉིས་དང་བཅས་པའི་བརྒྱ་ཞེ་དྲུག་ལ་་
ཆོས་ཀྱི་སྐུ་ཞེས་མདོ་ལས་དོན་གྱིས་བརྗོད་དེ། ཞེས་གསུངས་སོ། །མདོར་བསྟན་
རྒྱས་བཤད་ཀྱི་སྐུ་བཞིའི་གོ་རིམ་ཙམ་ཞིག་མི་མཐུན་པས་ཡེ་ཤེས་ཆོས་སྐུ་མ་་་་་་་
བསྟན་པར་སྒྲུབ་མི་རིགས་པར་ཐལ། གོ་རིམ་མི་མཐུན་པ་ལ་རྒྱུ་མཚན་ལྷག་པོ་
མེད་ན་སྐྱོན་ཡོད་ཀྱང་འདིར་གོ་རིམ་མི་མཐུན་པ་ལ་རྒྱུ་མཚན་དང་དགོས་པ་་་་་
ཁྱད་པར་བ་ཡོད་པའི་ཕྱིར་ཏེ། མདོར་བསྟན་དུ་ཡེ་ཤེས་ཆོས་སྐུ་བཞི་བར་བྱས་
པ་ནི་སངས་རྒྱས་ཀྱི་འཕྲིན་ལས་ཀྱི་ཐུན་མོང་མ་ཡིན་པའི་བདག་རྐྱེན་གྱི་གཙོ་བོ་་་
ཡེ་ཤེས་ཡིན་པ་གོ་བའི་ཆེད་དང་། བརྒྱད་པར་ཡེ་ཤེས་ཆོས་སྐུ་གཉིས་པར་བྱས་
པ་ནི་ངོ་བོ་ཉིད་སྐུའི་སྟོང་གཞི་ཆོས་ཅན་གྱི་ཚུལ་དུ་བསྟན་པས་གོ་རིམ་མི་མཐུན་་་
པ་ལ་སྐྱོན་མེད་ཅེས་པའོ། །འཕགས་པས་ཡེ་ཤེས་ཆོས་སྐུ་ངེས་པར་ཁས་ལེན་
དགོས་པ་ཡིན་ཏེ། བྱང་ཆུབ་ཕྱོགས་མཐུན་ཞེས་སོགས་ཀྱི་སྐབས་སྔར་གྱི་ཟག་པ་
མེད་པའི་ཆོས་གང་དག་ཅེས་པའི་ཟག་མེད་དེ་ལ་ཡེ་ཤེས་བརྒྱ་ཞེ་དྲུག་ཡོད་ཀྱང་
དེ་གཙོ་བོར་མ་བསྟན་པར་དེ་དག་བདེན་སྟོང་ངོ་བོ་ཉིད་སྐུར་བསྟན་པར་འདོད་
པའི་ཕྱིར་དང་། སྐུ་གསུམ་གང་རུང་མ་ཡིན་པའི་ཡེ་ཤེས་ཀྱི་སྐུ་ཞིག་ཡོད་ན། དེ་
མངོན་རྟོགས་རྒྱན་གྱི་སྐབས་སུ་ཁ་མི་གསལ་བ་མ་བྱས་པར་ངེས་པར་བསྟན་་་་་་་
དགོས་པ་ཡིན་པའི་ཕྱིར་ཏེ། སྐུ་གཞན་གསུམ་དང་མི་འདྲ་བར་ཁྱད་པར་གསུམ་



• 896 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལྡན་ཞིག་ཡིན་པའི་ཕྱིར་ཏེ། གནས་འགྱུར་གྱི་ཁྱད་པར་ཟག་བཅས་ཀྱི་རྟོག་པ་
སླར་སྐྱེ་མི་རུང་བའི་ཚུལ་གྱིས་སླངས་པ་ལྟར་ཟག་མེད་དུ་གནས་འགྱུར་བ་དང་།
ངོ་བོའི་ཁྱད་པར་ཟག་མེད་ཀྱི་སེམས་སེམས་བྱུང་ཡིན་པ་དང༌། བྱེད་ལས་ཀྱི་
ཁྱད་པར་གཟུགས་སྐུ་གཉིས་དང་། ཆོས་སྟོན་འོད་འགྱེད་སོགས་རྫུ་འཕྲུལ་དུ་
མའི་བདག་རྐྱེན་བྱེད་པའི་ཁྱད་པར་གསུམ་དང་ལྡན་པའི་ཕྱིར་རོ། །དེ་འདྲའི་
ཁྱད་པར་གསུམ་ལྡན་གྱི་ཡེ་ཤེས་ཆོས་སྐུ་ཡོད་ཀྱང་རྒྱན་གྱིས་བསྟན་མི་དགོས་ཏེ།
ངོ་བོ་ཉིད་སྐུའི་སྟོང་གཞི་ཆོས་ཅན་ཡིན་པའི་ཕྱིར་ཟེར་ན། འོ་ན་ཁྱེད་རང་ལ།
ལོངས་སྤྲུལ་གཉིས་ཀྱང་རྒྱན་གྱིས་བསྟན་མི་དགོས་པར་ཐལ། ངོ་བོ་ཉིད་སྐུའི་
སྟོང་གཞི་ཆོས་ཅན་ཡིན་པའི་ཕྱིར་རོ། །ཁྱབ་པ་འགྲིག རྒྱུ་མཚན་དེ་དག་གྲུབ་སྟེ།
སྐབས་བརྒྱད་པའི་མཐའ་དཔྱོད་འཁྲུལ་སེལ་གངྒཱའི་ཆུ་རྒྱུན་ལས། ཁྱད་པར་
གསུམ་པོ་འདི་དེ་སྐུ་ཟུར་བར་སྒྲུབ་བྱེད་རྣམ་དག་ཏུ་བཀོད་ཀྱང་ཡབ་སྲས་ཀྱི་་་་་
གསུངས་བརླིང་བོ་མ་གཏོགས་སྔོན་ཆད་སུས་ཀྱང་གསལ་བར་མ་བཤད་འདུག་་་
པས་ཉུང་གསལ་ཐོ་ཙམ་བྲིས་སོ། །ཞེས་གསུངས་སོ། །
དེ་ལྟར་འཕགས་སེང་གཉིས་སོགས་མངོན་རྟོགས་རྒྱན་གྱི་སྐུའི་བསྟན་ཚུལ་་་
ལ་རྩོད་པ་ཡིན་གྱི་སྐུ་བཞི་འདོད་མི་འདོད་ཀྱི་གྲངས་ངེས་ཙམ་ལ་རྩོད་པ་མ་ཡིན་་
ཏེ། མཐའ་དཔྱོད་དེ་ཉིད་ལས། དེ་གཉིས་སྐུའི་གྲངས་ངེས་ཙམ་ལ་མི་རྩོད་དེ།
དེ་གཉིས་ཀས་ཡེ་ཤེས་ཆོས་སྐུ་མདོ་དང་ཐོགས་མེད་སྐུ་མཆེད་རྒྱུད་བླ་སོགས་ལས་
བཤད་པ་མཐོང་མཉམ་ཡིན་པའི་ཕྱིར་ཏེ། གཉིས་ཀས་ཁས་ལེན་མཉམ་ཡིན་
པའི་ཕྱིར། གཞན་དུ་ན་འཕགས་པའི་ཡེ་ཤེས་ཆོས་སྐུ་ཁས་མི་ལེན་ན། དེ་
འཕགས་པར་མི་རུང་བར་ཐལ། དེ་སངས་རྒྱས་ཀྱི་སའི་ཆོས་སྐུའི་ངོ་བོར་གྱུར་
བའི་ཐམས་ཅད་མཁྱེན་པ་མཐའ་དག་མེད་པར་ལྟ་བའི་གང་ཟག་ཡིན་པའི་ཕྱིར།
ཁྱབ་སྟེ། མེད་ལྟ་མཐོང་སྤང་ཡིན་པའི་ཕྱིར། །ཞེས་གསུངས་པའི་ཕྱིར་རོ། །དེ་



1:|:ཀྱི
༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
·897 .
ལས་གཞན་གཞུང་དེར་སྐུ་གསུམ་དུ་བྱས་ནས་བཤད་ཚུལ་ཡོད་པ་ཙམ་གྱིས་རྩོམ་
པ་པོ་དེའི་ལུགས་ལ། སྐུ་གསུམ་ལས་གཞན་མེད་པར་འདོད་ན། སློབ་དཔོན་
སེངྒེ་བཟང་བོའི་ལུགས་ལ་སྐུ་གསུམ་ལས་ལྷག་ཁས་མི་ལེན་པར་ཐལ། ཉི་སྣང་ལེ་
བརྒྱད་མར། སྐུ་གསུམ་འཕགས་པ་ལྟར་བཤད་པ་དང་། ཟག་མེད་ཡེ་ཤེས་སྡེ་
ཚན་ཉེར་གཅིག་གི་ངོ་བོ་ཉིད་སྐུའི་མདོར་བཤད་པའི་ཕྱིར་རོ། །འགྲེལ་བ་དེར་
ལྟོས་ན་ཤེས་སོ། །དེར་མ་ཟད་གསེར་འོད་དང༌། དེ་ཉིད་བསྡུས་པ་རྩ་འགྲེལ་
དང༌། དུས་འཁོར་སོགས་ཀྱིས་སྐུ་བཞི་བཤད་པའི་ཕྱིར་ན། འཕགས་སེང་གཉིས་
ཀྱིས་སྐུ་བཞི་འདོད་ཚུལ་ཙམ་ལ་མི་མཐུན་པ་མེད་དོ། །གཞན་ཡང་འདི་ལྟར།
སངས་རྒྱས་སའི་མཚན་དང་དཔེ་བྱད་ལ་སོགས་པ་འདི་དག་ཡེ་ཤེས་ཀྱི་རང་སྣང་
ལས་གྲུབ་པ་ཡིན་པ་མདོ་དང་བསྟན་བཅོས་ཐམས་ཅད་དགོངས་པ་གཅིག་་་་་་་་
དབྱིངས་གཅིག་ཡིན་པ་ལ་སངས་རྒྱས་སར་ཡེ་ཤེས་ཆོས་སྐུ་མེད་ན་སངས་རྒྱས་ལ་
ས་སྐུ་དང་མཚན་དང་དཔེ་བྱད་སོགས་མ་དག་པའི་འཁྲུལ་སྣང་བཞིན་རྡུལ་་་་་་
བསགས་པའི་བེམ་པོའི་རང་བཞིན་དུ་འཕགས་གྲོལ་སོགས་ཀྱིས་ཁས་ལེན་དགོས་
པར་འགྱུར་རོ། །ཞེས་གསུངས་སོ། །
ཁ་ཅིག་གིས། སྐུའི་གྲངས་ལ་མི་རྩོད་པར་མཐའ་གཅིག་ཏུ་ཁས་ལེན་མི་
རུང་སྟེ། གསེར་ཕྲེང་ལས། སྐུའི་གྲངས་ལ་རྩོད་པའི་སྐབས་སུ། ཞེས་གསུངས་
པའི་ཕྱིར། ཁྱབ་སྟེ། སྤྱིར་འཕགས་པས་ཡེ་ཤེས་ཆོས་སྐུ་འདོད་མི་འདོད་གང་
ཡིན་ཀྱང་རུང༌། སྐབས་འདིར་དངོས་བསྟན་གྱི་སྐུའི་གྲངས་ལ་རྩོད་པར་ཤིན་ཏུ་
གསལ་བའི་ཕྱིར། གཞན་ཡང་། སློབ་དཔོན་ལུགས་གཞིར་བཞག་འཕགས་པས་
བྱང་ཆུབ་ཕྱོགས་མཐུན་ཞེས་སོགས་ཀྱིས་འབྲས་བུ་ཆོས་སྐུ་མཚོན་བྱེད་ཀྱི་སྐུ་་་་་་
བཞིའི་ནང་གི་ཡེ་ཤེས་ཆོས་སྐུ་དངོས་སུ་གཙོ་བོར་བསྟན་པར་འདོད་དམ་མི་
འདོད། འདོད་ན། སྐུའི་བསྟན་ཚུལ་ལ་རྩོད་པར་འདོད་པ་ཉམས་སོ། །མི་



• 898 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
འདོད་ན། འཕགས་པར་མི་རུང་བར་ཐལ། དེ་ལྟར་བསྟན་པ་ལ་བསྟན་པ་མ་
ཡིན་པར་འདོད་ལ། དེ་ལྟར་འཛིན་པ་སྐུར་འདེབས་ཡིན་པའི་ཕྱིར་ཟེར་ན་
དཔྱད་པར་བྱའོ། ། བློ་
དྲི་བ། ངོ་བོ་ཉིད་སྐུའི་མཚན་ཉིད་དང་། དབྱེ་བ་སོགས་གང་། །
ལན། དག་པ་གཉིས་ལྡན་གྱི་དབྱིངས་མཐར་ཐུག་དེ། ངོ་བོ་ཉིད་སྐུའི་
མཚན་ཉིད། དེ་ལ་དབྱེ་ན། རང་བཞིན་རྣམ་དག་དང་གློ་བུར་རྣམ་དག་གི་སྐུ་
གཉིས་ཡོད། དང་བོ་ལ་རྒྱས་པར་དབྱེ་ན། བདག་གསུམ་གྱིས་དབེན་པའི་ངོ་བོ་
ཉིད་སྐུ་གསུམ་ཡོད། ངོ་བོ་ཉིད་སྐུ་ཆོས་ཅན། སྐབས་འདིར་ཁྱད་པར་གསུམ་
གྱིས་བསྟན་ཏེ། ལྡན་པའི་ཁྱད་པར་ཟག་མེད་ཡེ་ཤེས་སྡེ་ཚན་ཉེར་གཅིག་དང་
ལྡན། བྲལ་བའི་ཁྱད་པར་སྒྲིབ་གཉིས་རྣམ་པ་ཀུན་ཏུ་དག་པ་སྟེ། སྤངས་པ་དང༌།
ངོ་བོའི་ཁྱད་པར་ཡེ་ཤེས་དེ་དག་དང་གཟུགས་སྐུ་གཉིས་བདེན་པར་གྲུབ་པའི་་་་
ཟག་པ་མེད་པའི་ཁྱད་པར་བྱས་ནས་བསྟན་པའི་ཕྱིར། དེ་ཆོས་ཅན། མཚན་
ཉིད་ལྔ་ལྡན་ཡིན་ཏེ། སྐྱེ་འཇིག་གནས་གསུམ་གྱི་འདུས་མ་བྱས་པ་དང༌། རང་
བཞིན་ཐ་དད་པར་དབྱེར་མེད་པ་དང་། མཐའ་གཉིས་སྤངས་པ་དང་། སྒྲིབ་པ་
གསུམ་ལས་གྲོལ་བ་དང་། རང་བཞིན་གྱིས་འོད་གསལ་བའི་མཚན་ཉིད་དམ་
རང་བཞིན་ཅན་ཡིན་པའི་ཕྱིར། དེ་ཆོས་ཅན། ཡོན་ཏན་ལྔ་ལྡན་ཡིན་ཏེ། ཚད་
འདི་ཙམ་ཞེས་གཞལ་དུ་མེད་པ། ཡོན་ཏན་གྱི་གྲངས་མཐའ་མེད་པ། མུ་བཞིར་
རྟོག་གེས་བསམ་དུ་མེད་པ། སངས་རྒྱས་འབའ་ཞིག་ལ་ཡོད་པས་གཞན་དང་མི་
མཉམ་པ། དྲི་མས་དག་པ་སྟེ་མཐར་ཐུག་གི་ཡོན་ཏན་ཞེས་སྦྱར་བ་དེ་ལྔ་དང་
ལྡན་པའི་ཕྱིར་རོ། །
ཁ་ཅིག་གིས། ཡིག་ཆར། དག་པ་གཉིས་ལྡན་གྱི་དབྱིངས་དེ། ངོ་བོ་ཉིད་
སྐུའི་མཚན་ཉིད་ཅེས་གསུངས་པ་ལྟར་མི་རིགས་ཏེ། དེ་འདྲའི་དབྱིངས་སློབ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
.899.
པའི་ས་ན་ཡོད་པའི་ཕྱིར་ཏེ། སློབ་པའི་རྒྱུད་ལ་དག་པ་གཉིས་ཡོད་པའི་ཕྱིར་ཏེ།
དེའི་རྒྱུད་ཀྱི་ཆོས་ཉིད་དེ་རང་བཞིན་རྣམ་དག་དང་། དེའི་རྒྱུ་མཚན་གྱིས།
དོན་བདུན་ཅུའི་ཡིག་ཆར། རང་བཞིན་དང་གློ་བུར་རྣམ་དག་སྟེ་དག་པ་གཉིས་
ལྡན་གྱི་དབྱིངས་མཐར་ཐུག་དེ། ངོ་བོ་ཉིད་སྐུའི་མཚན་ཉིད་ཅེས་བཤད་པ་ལྟར་
འཐད་པའི་ཕྱིར་ཟེར། ཡང་ཁ་ཅིག སངས་རྒྱས་སའི་འགོག་བདེན་ཆོས་ཅན།
མཚན་ཉིད་དེར་ཐལ། ངོ་བོ་ཉིད་སྐུ་ཡིན་པའི་ཕྱིར། རྟགས་ཡིག་ཆས་འགྲུབ།
འདོད་ན། ཆོས་དབྱིངས་ཡིན་པར་ཐལ། འདོད་པའི་ཕྱིར། གལ་ཏེ་སངས་རྒྱས་
པའི་བདག་མེད་གསུམ་དང་འགོག་བདེན་སོགས་དབྱིངས་ཡིན་ཀྱང་ཆོས་་་་་་་་་
དབྱིངས་མིན་པས་སྐྱོན་མེད་ཅེ་ན། དེ་མི་འཐད་དེ། ངོ་བོ་ཉིད་སྐུ་ཡིན་ན། ཆོས་
དབྱིངས་ཡིན་དགོས་པའི་ཕྱིར་ཏེ། དེ་ཡིན་ན། དེ་བཞིན་ཉིད་ཡིན་དགོས་པའི་
ཕྱིར་ཏེ། གསེར་ཕྲེང་ལས། འདི་དེ་བཞིན་ཉིད་མ་ཡིན་པའི་འདུས་མ་བྱས་
གཞན་ཞིག་ཏུ་འདོད་པ་དེ་དག་ནི་དབུ་མ་བ་དང་སེམས་ཙམ་པ་གང་དང་ཡང་་་་
མི་མཐུན་ལ། ཁོ་བོ་ཅག་གིས་དབུ་སེམས་ཀྱི་གཞུང་ལུགས་རྒྱ་མཚོ་ལྟ་བུའི་དོན་
ཤེས་པ་ལྟ་ཞོག་ཚིག་ཙམ་ཡང་མ་མཐོང་ངོ་ཞེས་མནའ་བོར་བའང་ཡིན་ནོ། །
ཞེས་དང་། རྟོགས་དཀའི་སྣང་བ་ལས། ངོ་བོ་ཉིད་སྐུའི་མཚན་ཉིད་སྟོབས་
སོགས་བྲལ་འབྲས་སུམ་ཅུ་རྩ་གཉིས་དང་ལྡན་པའི་དག་པ་གཉིས་ལྡན་གྱི་དེ་་་་་་
བཞིན་ཉིད། ཅེས་གསུངས་པའི་ཕྱིར་ཟེར་བས་དཔྱད། ཡང་ངོ་བོ་ཉིད་སྐུའི་
མཚན་ཉིད་དག་པ་གཉིས་ལྡན་གྱི་འདུས་མ་བྱས་ཀྱི་སྐུ་འཇོག་པར་མཐའ་དཔྱོད་
ནོར་བུའི་ཕྲེང་མཛེས་སུ་གསུངས་ལ། མཐའ་དཔྱོད་གཱངྒའི་ཆུ་རྒྱུན་ལས། ཡང་ཁོ་
ན་རེ། དག་པ་གཉིས་ལྡན་གྱི་འདུས་མ་བྱས་ཀྱི་སྐུ་དེ་མཚན་ཉིད་ཟེར་ན། འབྲས་
བུ་ཆོས་སྐུ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། འདོད་ན། སྐུ་བཞིར་
ཕྱེ་བའི་ཡ་གྱལ་དུ་ཐལ་ལོ། །འདོད་མི་ནུས་ཏེ། སྐུ་བཞིར་ཕྱེ་བའི་དབྱེ་གཞི་ཡོད་



• 900 • ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཕྱིར། ཞེས་གསུངས་པས་དཔྱད་དགོས་སོ། ། ན་
དྲི་བ། ཡེ་ཤེས་ཆོས་སྐུའི་མཚན་ཉིད་དང༌། དབྱེ་བ་གང་། །
ལན ཇི་ལྟ་ཇི་སྙེད་ལ་ལྟོས་ཏེ་གཟིགས་པ་མཐར་ཐུག་གི་ཡེ་ཤེས་དེ། ཡེ་
ཤེས་ཆོས་སྐུའི་མཚན་ཉིད། ཡོན་ཏན་མཐར་ཐུག་གི་ཡེ་ཤེས་དང༌། ཕུལ་བྱུང་གི་
ཡེ་ཤེས། མཚུངས་མེད་ཀྱི་ཡེ་ཤེས། གོང་ན་མེད་པའི་ཡེ་ཤེས། རྣམ་མཁྱེན་
རྣམས་རྣམ་གྲངས་ཡིན། ཡུལ་གྱིས་ཕྱེ་ན། ཇི་ལྟ་བ་མཁྱེན་པའི་དེ་དང་། ཇི་སྙེད་
པ་མཁྱེན་པའི་དེ་གཉིས། བྱེད་ལས་སྒོས་ཕྱེ་ན་ཡེ་ཤེས་ལྔ་སྟེ། ཆོས་དབྱིངས་ཡེ་
ཤེས་དང༌། མེ་ལོང་ལྟ་བུའི་ཡེ་ཤེས་དང༌། མཉམ་པ་ཉིད་ཀྱི་ཡེ་ཤེས་དང་། སོ་
སོར་རྟོག་པའི་ཡེ་ཤེས་དང་། བྱ་བ་གྲུབ་པའི་ཡེ་ཤེས་ལྔའོ། །ཡིག་ཆ་རྙིང་བར།
རྣམ་མཁྱེན་དེ་ལ་དབྱེ་ན། ཆོས་དབྱིངས་ཡེ་ཤེས། མེ་ལོང་ལྟ་བུའི་ཡེ་ཤེས།
མཉམ་པ་ཉིད་ཀྱི་ཡེ་ཤེས། བྱ་བ་གྲུབ་པའི་ཡེ་ཤེས། སོ་སོར་རྟོག་པའི་ཡེ་ཤེས་ལྔ་
ཡོད། ཆོས་ཉིད་ལ་སླར་མི་ལྡང་བ་ཚུལ་གྱིས་མཉམ་པར་བཞག་པའི་ཡེ་ཤེས་དེ་
དང་བོའི་མཚན་ཉིད། ཆོས་རྣམས་མེ་ལོང་ནང་གི་གཟུགས་བརྙན་བཞིན་དུ་
གསལ་བར་མངོན་སུམ་དུ་གཟིགས་པ་མཐར་ཐུག་པའི་ཡེ་ཤེས་དེ། གཉིས་པའི་
མཚན་ཉིད། ཆོས་ཐམས་ཅད་བདེན་སྟོང་མཉམ་པ་ཉིད་དུ་མངོན་སུམ་དུ་
གཟིགས་པ་མཐར་ཐུག་པའི་ཡེ་ཤེས་དེ་གསུམ་པའི་མཚན་ཉིད། རང་གཞན་གྱི་
བྱ་བ་མཐར་ཕྱིན་ནུས་པའི་བྱེད་ལས་མཐར་ཕྱིན་པའི་མཐར་ཐུག་ཡེ་ཤེས་དེ་བཞི་
བའི་མཚན་ཉིད། ཆོས་རྣམས་ཀྱི་དོན་དམ་དང་ཀུན་རྫོབ་ཀྱི་གནས་ལུགས་སོ་
སོར་མ་འདྲེས་པའི་མངོན་སུམ་དུ་གཟུགས་པ་མཐར་ཐུག་པའི་མཁྱེན་པ་དེ་ལྔ་་་་
བའི་མཚན་ཉིད། དེ་རྣམས་ཡིན་ཁྱབ་མཉམ་ཡིན། ཞེས་གསུངས་སོ། །
ཆོས་དབྱིངས་ཡེ་ཤེས་ཀྱིས་ཆོས་ཉིད་ལ་མཉམ་པར་བཞག་པ་ལས་སླར་མི་་་་
ལྡང་བའི་ལག་རྗེས་འཇོག མེ་ལོང་ཡེ་ཤེས་ཀྱིས་དུས་ཀུན་དུ་ཆོས་ཐམས་ཅད་



་་
༄༅།།སྐབས་བརྒྱུད་པའི་སྐོར་གྱི་དྲི་བ་དྲིས་ལན།
. 901 .
ཐོགས་མེད་དུ་མངོན་སུམ་དུ་རྟོགས་པའི་ལག་རྗེས་དང༌། མཉམ་ཉིད་ཡེ་ཤེས་
ཀྱིས་སེམས་ཅན་ཀུན་བྱམས་བརྩེས་སྐྱོངས་ཤིང་མྱ་ངན་ལས་མི་འདའ་བའི་ལག་་་
རྗེས་དང༌། སོར་རྟོག་གིས་ཤེས་བྱ་ཀུན་ལ་ཆགས་ཐོགས་མེད་ཅིང་ཆོས་ཀྱི་ཆར་
འབེབས་པའི་ལག་རྗེས་འཇོག་པས། དེ་གསུམ་གཙོ་བོ་ལོངས་སྐུའི་བདག་རྐྱེན་
བྱེད་པས་ལོངས་སྐུར་བཏགས་ལ། ཁམས་ཀུན་ཏུ་སྤྲུལ་བ་དཔག་མེད་སྟོན་པ་བྱ་
སྒྲུབ་ཡེ་ཤེས་ཀྱིས་ལག་རྗེས་ཡིན་པས་དེ་སྤྲུལ་སྐུའི་བདག་རྐྱེན་གཙོ་བོ་ཡིན་པས་་་་
སྤྲུལ་སྐུར་བཏགས་པ་ཙམ་མོ། །མདོ་སྡེ་རྒྱན་དུ་སངས་རྒྱས་ཀྱི་ཡེ་ཤེས་ཀྱི་དབྱེ་བ་
ནི། མེ་ལོང་ལྟ་བུའི་ཡེ་ཤེས་ནི་རྒྱུན་མི་ཆད་པར་ཆོས་དབྱིངས་ལ་གནས་ཤིང་
འབྱུང་འཇུག་མི་བྱེད་པས་སམ་ཆོས་ཉིད་ལ་དམིགས་པའི་ཕྱིར་མི་གཡོ་བ་སྟེ། ཡེ་
ཤེས་གཞན་གསུམ་ནི་དེ་ལ་བརྟེན་ཅིང་ཆོས་ཅན་ཡུལ་དུ་བྱེད་པའམ་འབྱུང་་་་་་་
འཇུག་ཡོད་པས་གཡོ་བ་ཡིན་ནོ། །སོ་སོའི་མཚན་ཉིད་ནི། མེ་ལོང་ལྟ་བུའི་ཡེ་
ཤེས་ལ་ཁྱད་པར་བཞི་ལས། རང་བཞིན་ནི་མེ་ལོང་ལྟ་བུའི་ཡེ་ཤེས་ནི་ངོ་བོའི་སྒོ་
ནས་མཚོན་ན་ང་ཡིར་འཛིན་པ་མེད་ཅིང་། ཡུལ་གྱི་སྒོ་ནས་ཡུལ་ཆོས་ཉིད་
ཕྱོགས་དང་དུས་ལ་སོགས་པའི་རིས་སུ་ཡོངས་སུ་མ་ཆད་པ་ལ་དམིགས་པའོ། །
དུས་ནི་རྟག་ཏུ་ལྡན་ཞིང་སྒྲིབ་གཉིས་བག་ཆགས་དང་བཅས་པ་ཐམས་ཅད་་་་་་
སྤངས་པས་ཤེས་བྱ་ཀུན་ལ་མ་རྨོངས་ལ། དེ་བཞིན་ཉིད་ལ་དམིགས་པས་ན་རྟག་
ཏུ་གཟུགས་སོགས་དེ་དག་ལ་དེ་དང་དེའོ་ཞེས་རྣམ་པར་རྟོག་པའི་སྒོ་ནས་མངོན་
དུ་ཕྱོགས་པ་མ་ཡིན་ནོ། །མཛད་པ་ནི་མཉམ་པ་ཉིད་ཀྱི་ཡེ་ཤེས་ལ་སོགས་པ་ཡེ་
ཤེས་ཀུན་གྱི་རྒྱུ་ཡིན་པའི་ཕྱིར། ཡེ་ཤེས་ཀྱི་འབྱུང་གནས་ཆེན་པོ་འདྲ་བ་ཡིན་ནོ། །
ངོ་བོ་ནི་དེ་ཉིད་ལོངས་སྤྱོད་རྫོགས་པའི་སངས་རྒྱས་ཉིད་དོ། །སྒྲ་དོན་ནི་དཔེར་
ན་མེ་ལོང་གཟུགས་བརྙན་འཆར་བའི་རྟེན་ཡིན་པ་བཞིན་དུ། ཡེ་ཤེས་གསུམ་
གཟུགས་བརྙན་དང་འདྲ་བ་འབྱུང་བའི་རྟེན་ཡིན་པའི་ཕྱིར་མེ་ལོང་ལྟ་བུའི་ཡེ་་་་



• 902 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཤེས་ཞེས་བྱའོ། །
མཉམ་པ་ཉིད་ཀྱི་ཡེ་ཤེས་ལ་བཞི་ལས། རྒྱུ་ནི་བདག་གཞན་མཉམ་པ་ཉིད་
དུ་ཚོགས་སྦྱོར་དུ་མོས་པ་དང་། ས་དང་བོ་ཡན་ཆད་དུ་མངོན་སུམ་དུ་རྟོགས་
པའི་སྒོ་ནས་སེམས་ཅན་ཐམས་ཅད་ལ་བདག་དང་མཉམ་པ་ཉིད་ཀྱི་ཡེ་ཤེས་ཐོབ་
པ་དེ་སྒོམ་པ་གོང་ནས་གོང་དུ་དག་པར་བྱས་པ་ལས་མཉམ་པ་ཉིད་ཀྱི་ཡེ་ཤེས་་་་་
འབྱུང་བར་འདོད་དོ། །ངོ་བོ་ནི་སྲིད་ཞི་གཉིས་ཀྱི་མཐའ་ལ་མི་གནས་པའི་ཞི་བ་
མྱང་འདས་ལ་བཞུགས་པ་ནི་མཉམ་ཉིད་ཡེ་ཤེས་ཡིན་པར་འདོད་དོ། །ཡོན་ཏན་
ནི་དུས་རྣམ་ཀུན་ཏུ་སེམས་ཅན་རྣམས་བདེ་བ་དང་ལྡན་པར་བཞེད་པའི་བྱམས་་
པ་དང་། སྡུག་བསྔལ་དང་འབྲལ་བར་བཞེད་པའི་ཐུགས་རྗེ་ཆེན་པོ་དང་ལྡན་
པའོ། །མཛད་པ་ནི་སེམས་ཅན་རྣམས་ལ་ཇི་ལྟར་མོས་པ་བཞིན་དུ་དེ་དང་
མཐུན་པར་སངས་རྒྱས་ཀྱི་སྐུ་ནི་ངེས་པར་སྟོན་པའོ། །སོ་སོར་རྟོག་པའི་ཡེ་ཤེས་
ལ་གསུམ་ལས། ངོ་བོ་སོ་སོར་རྟོག་པའི་ཡེ་ཤེས་ནི་ཤེས་བྱ་ཀུན་ལ་རྟག་ཏུ་མི་
ཐོགས་པ་སྟེ། འབད་མེད་དུ་དུས་གཅིག་ལ་གསལ་བར་མཁྱེན་པའོ། །ཡོན་ཏན་
ནི་ཏིང་ངེ་འཛིན་དང་གཟུངས་མང་བོ་འབྱུང་བས་ན་དེ་རྣམས་ཀྱི་གཏེར་དང་་་་
འདྲའོ། །མཛད་པ་ནི་འཁོར་གྱི་དཀྱིལ་འཁོར་ཐམས་ཅད་དུ་རིན་པོ་ཆེའི་ས་གཞི་
ལ་སོགས་པའི་འབྱོར་བ་ཐམས་ཅད་སྟོན་པར་མཛད་ཅིང་སེམས་ཅན་རྣམས་ཀྱི་་་
ཐེ་ཚོམ་ཐམས་ཅད་གཅོད་པར་མཛད་པའི་ཆོས་ཆེནཔོའི་ཆར་རབ་ཏུ་འབེབས་་་
སོ། །བྱ་བ་གྲུབ་པའི་ཡེ་ཤེས་ལ་གཉིས་ལས། ངོ་བོ་ནི་བྱ་བ་གྲུབ་པའི་ཡེ་ཤེས་ནི་
འཇིག་རྟེན་གྱི་ཁམས་རྣམས་ཀུན་ཏུ་སྐུ་སྣ་ཚོགས་ཤིང་། གྲངས་ལ་སོགས་པས་
དཔག་ཏུ་མེད་ཅིང་བློས་བསམ་གྱིས་མི་ཁྱབ་པའི་སྤྲུལ་བ་མང་བོས་སེམས་ཅན་་་་
ཀུན་གྱི་དོན་སྒྲུབ་པར་བྱེད་དོ། །མཛད་པ་ནི་སངས་རྒྱས་ཀྱི་སྤྲུལ་བའི་སྐུ་དེ་ནི་
མཛད་པ་ཇི་ལྟ་བུ་བསྒྲུབ་པའི་བྱེ་བྲག་དང༌། གྲངས་ཇི་ཙམ་དང་། ཞིང་གང་ན་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 903 .
སྟོན་པའི་སྒོ་ནས་རྣམ་པ་ཀུན་ཏུ་བསམ་གྱིས་མི་ཁྱབ་སྟེ་མཐའ་མེད་དོ། །དེ་དག་
འགྲུབ་པའི་རྒྱུ་ནི་ཐོས་པའི་ཆོས་རྣམས་ལེགས་པར་འཛིན་པ་དང༌། བདག་
གཞན་མཉམ་པའི་སེམས་སྒོམ་པ་དང༌། རྙེད་བཀུར་ལ་མི་ལྟ་བར་ཡང་དག་པའི་
ཆོས་རབ་ཏུ་སྟོན་པ་དང༌། སེམས་ཅན་གྱི་དགོས་པའི་བྱ་བ་བསྒྲུབས་པ་ཉིད་ཀྱི་
ཕྱིར། རིམ་པ་ལྟར་མེ་ལོང་ལྟ་བུ་དང་མཉམ་པ་ཉིད་དང་སོ་སོར་རྟོག་པ་དང་བྱ་
བ་གྲུབ་པའི་ཡེ་ཤེས་ཏེ་བཞི་ཡང་དག་པར་འབྱུང་ངོ༌། །ཞེས་གསུངས་སོ། ། ན་
ཡང་ཡེ་ཤེས་ཆོས་སྐུ་ལ་སྡེ་ཚན་གྱིས་ཕྱེ་ན་ཟག་མེད་ཡེ་ཤེས་སྡེ་ཚན་ཉེར་་་་་་
གཅིག་ཡོད་དེ། དེ་ལ་རང་ཡིན་ཀྱི་ཟག་མེད་སྡེ་ཚན་དང་བོ་བྱང་ཕྱོགས་དང་།
གཉིས་པ་ཚད་མེད་བཞི། གསུམ་པ་རྣམ་ཐར་བརྒྱད། བཞི་བ་མཐར་གནས་དགུ།
ལྔ་བ་ཟད་པར་བཅུ། དྲུག་པ་ཟིལ་གནོད་བརྒྱད། བདུན་པ་ཉོན་མོངས་མེད་
སེམས། བརྒྱད་པ་སྨོན་མཁྱེན། དགུ་བ་མངོན་ཤེས་དྲུག བཅུ་བ་སོ་སོར་ཡང་
དག་པར་རིགས་པ་བཞི། བཅུ་གཅིག་པ་ཡོངས་དག་བཞི། བཅུ་གཉིས་པ་དབང་
བཅུ། བཅུ་གསུམ་པ་སྟོབས་བཅུ། བཅུ་བཞི་བ་མི་འཇིགས་པ་བཞི། བཅོ་ལྔ་བ་
བསྲུང་བ་མེད་པ་གསུམ། བཅུ་དྲུག་པ་དྲན་པ་ཉེར་བཞག་གསུམ། བཅུ་བདུན་
པ་བསྙེལ་བ་མི་མངའ་བའི་ཆོས་ཉིད། བཅོ་བརྒྱད་པ་བག་ཆགས་ཡང་དག་
བཅོམ་པ། བཅུ་དགུ་བ་ཐུགས་རྗེ་ཆེན་པོ། ཉི་ཤུ་བ་སང་རྒྱས་ཀྱི་ཆོས་མ་འདྲེས་
པ་བཅོ་བརྒྱད། ཉེར་གཅིག་པ་མཁྱེན་གསུམ་གྱི་སྡེ་ཚན་གྱི་བར་ཡོད་པའི་ཕྱིར།
ཡན་ལག་གི་དབྱེ་བ་ཡོད་དེ། དངོས་བསྟན་སྡེ་ཚན་དང་བོ་ལ་སོ་བདུན་ནས་
ཉེར་གཅིག་པ་རྣམ་མཁྱེན་དང་བཅས་པའི་བརྒྱ་ཞེ་བཞི་དང་སྒྲས་བཤད་པའི་་་་་
མཁྱེན་པ་གཉིས་ཏེ་བརྒྱ་ཞེ་དྲུག་ཡོད་པའི་ཕྱིར། ཟག་མེད་ཡེ་ཤེས་སྡེ་ཚན་ཉེར་
གཅིག་པོ་དེ་དག་ལས་འགའ་ཞིག་གི་ངོ་བོ་སྐབས་བཞི་བར་བཤད་ཟིན་པས་་་་་་་
འདིར་རེ་རེ་ནས་བཤད་རྒྱུ་མིན་ལ་འགའ་ཞིག་ཅུང་ཟད་བཤད་ན། རྣམ་ཐར།



• 904 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཟིལ་གནོན། ཟད་པར་གསུམ་གྱི་སྒོ་ནས་སངས་རྒྱས་རྗེས་སུ་དྲན་ཚུལ་ནི། མདོ་
སྡེ་རྒྱན་ལས། ཐུབ་པ་སྒྲུབ་ཀུན་ངེས་པར་གྲོལ། །འཇིག་རྟེན་ཐམས་ཅད་ཟིལ་
གྱིས་གནོན། །ཁྱོད་ཀྱི་མཁྱེན་པས་ཤེས་བྱ་ཁྱབ། །ཐུགས་གྲོལ་ཁྱོད་ལ་ཕྱག་འཚལ་
ལོ། །ཞེས་པ་ལྟར། རྣམ་ཐར་ནི་རང་སའི་ཀུན་དཀྲིས་ལས་གྲོལ་བས་འཇོག་ལ།
སངས་རྒྱས་ཁམས་གསུམ་གྱི་སྒྲིབ་པ་ལས་གྲོལ་བ་དང་། ཟིལ་གནོན་ཀྱིས་སྤྲུལ་
བསྒྱུར་སྣ་ཚོགས་བྱེད་པ་ལ་དེ་དག་གི་ལྡོག་ཟླ་ཟིལ་གྱིས་གནོན་པ་དང་། ཟད་
པར་གྱི་མཁྱེན་པས་ཤེས་བྱ་ཐམས་ཅད་ལ་ཁྱབ་ཅིང་གཞན་དོན་བྱེད་པས་དེའི་སྒོ་
ནས་སངས་རྒྱས་རྗེས་སུ་དྲན་པ་དང་། ཡོངས་སུ་དག་པ་བཞི་ནི། མདོ་སྡེ་རྒྱན་
ལས། ལེན་དང་གནས་དང་གཏོང་བ་དང༌། །སྤྲུལ་དང་ཡོངས་སུ་བསྒྱུར་བ་
དང༌། །ཏིང་ངེ་འཛིན་དང་ཡེ་ཤེས་ལ། །མངའ་བརྙེས་ཁྱོད་ལ་ཕྱག་འཚལ་ལོ། །
ཞེས་པ་ལྟར། གདུལ་བྱའི་ངོར་ལུས་ལེན་པ་དང་། སྐུའི་བཀོད་པ་གནས་པ་དང་།
ཆོས་ལ་བསྐུལ་བའི་ཕྱིར་མྱ་ངན་ལས་འདའ་བར་སྟོན་པས་ན་ལུས་སམ་རྟེན་དག་
པ་དང་། གཟུགས་ཆེ་ཆུང་དུ་མ་སྤྲུལ་ཞིང་བཟང་ངན་སྣ་ཚོགས་སུ་བསྒྱུར་བ་ལ་
དབང་འབྱོར་བས་ན་དམིགས་པ་དག་པ་དང༌། ཏིང་ངེ་འཛིན་མཐའ་ཡས་པ་ལ་
མངའ་བརྙེས་པས་ན་ཐུགས་དག་པ་དང་། ཤེས་བྱ་ཐམས་ཅད་ལ་ཆགས་ཐོགས་
མི་མངའ་བས་ཡེ་ཤེས་ཡོངས་སུ་དག་པས་དེའི་སྒོ་ནས་སངས་རྒྱས་དྲན་ནོ། །
དབང་བཅུ་ནི་ཚེ་གཏོང་འཇོག་ལ་དབང་བས་ཚེ་ལ་དབང་བ་དང་། ཏིང་ངེ་
འཛིན་ལ་སྙོམས་པར་ཞུགས་པ་ལ་དབང་བས་སེམས་ལ་དབང་བ་དང་། ནམ་
མཁའ་མཛོད་ཀྱི་ཏིང་ངེ་འཛིན་གྱི་སྒོ་ནས་སེམས་ཅན་ལ་སྦྱིན་པ་གཏོང་བའི་ཚེ་་་
ལོངས་སྤྱོད་ཀྱིས་ནམ་ཡང་ཕོངས་པ་མེད་པས་ཡོ་བྱད་ལ་དབང་བ་སྟེ་འདི་གསུམ་
གཙོ་བོར་སྦྱིན་པའི་འབྲས་བུ་དང༌། ལས་གང་སྒྲུབ་ཀྱང་འགྲུབ་པས་ལས་ལ་
དབང་བ་དང་། གང་དུ་སྨོན་པ་དེར་སྐྱེ་བས་སྐྱེ་བ་ལ་དབང་བ་སྟེ་འདི་གཉིས་



༄༅།སྐབས་བརྒྱད་པའི་སྐོར་གྱི་དྲི་བ་དྲིས་ལན།
·905.
ཚུལ་ཁྲིམས་ཀྱི་འབྲས་བུ་དང༌། གདུལ་བྱས་གང་མོས་པ་ལྟར་གཞན་དོན་བྱེད་
ནུས་པས་མོས་པ་ལ་དབང་བ་ཡིན་ལ། དེ་བཟོད་པའི་འབྲས་བུ་ཡིན་ཏེ། བཟོད་
པས་ནི་སློབ་ལམ་དུ་སེམས་ཅན་གྱི་བསམ་པ་དང་མཐུན་པར་བྱས་པའི་ཕྱིར་རོ། །
སྨོན་ལམ་ལ་དབང་བ་བརྩོན་འགྲུས་ཀྱི་འབྲས་བུ་དང་། རྫུ་འཕྲུལ་ལ་
དབང་བ་བསམ་གཏན་གྱི་འབྲས་བུ་དང་། ཡེ་ཤེས་དང་ཆོས་གསུང་རབ་ཡན་
ལག་བཅུ་གཉིས་ལ་དབང་བ་སྟེ་འདི་གཉིས་ཤེས་རབ་ཀྱི་འབྲས་བུ་ཡིན་ནོ། །
བསྲུང་བ་མེད་པ་གསུམ་སོགས་ཀྱི་སྒོ་ནས་སངས་རྒྱས་རྗེས་སུ་དྲན་ཚུལ་ནི། མདོ་
སྡེ་རྒྱན་ལས། བསྲུང་མེད་བསྙེལ་བ་མི་མངའ་བར། །འཁོར་གྱི་ནང་ན་བག་
བརྐྱང་གསུངས། །ཀུན་ནས་ཉོན་མོངས་གཉིས་སྤངས་པ། །འཁོར་སྡུད་ཁྱོད་ལ་
ཕྱག་འཚལ་ལོ། །ཞེས་པ་ལྟར། ཕྱི་རོལ་ནས་ཆོས་དང་མཐུན་པར་བཅོས་ཀྱང་
ཀློག་ཏུ་ཉེས་པ་བྱས་ན་མང་བོའི་ནང་དུ་གཞན་གྱིས་ཤེས་དོགས་ནས་ནོངས་པ་་་་
དེ་རང་གི་ཞེ་ཕུགས་ན་སྐྱོན་ཅིག་ཡོད་པའི་རྟགས་ཡིན་ལ། སངས་རྒྱས་མངོན་
ལྐོག་མི་མངའ་བས་གཞན་གྱིས་ཤེས་དོགས་ནས་སྤྱོད་ལམ་བསྒྲིམ་མི་དགོས་པར་་་
འཁོར་གྱི་ནང་དུ་བག་བརྐྱངས་ཏེ་བཞུགས་པས་ན། བསྲུང་བ་མེད་པ་ཞེས་བྱ་ཡི།
བསྲུང་བྱ་བསྲུང་བ་མེད་ཅེས་པ་མིན་ནོ། །ཆོས་སྟོན་པའི་ཚེ་འདི་ནི་བདག་ལ་
གུས་པར་འདུག་སྙམ་དུ་ཆགས་པ་དང་། འདི་ནི་མི་གུས་པར་འདུག་སྙམ་དུ་
སྡང་བའི་ཉོན་མོངས་གཉིས་པོ་སྤངས་པས་ན་དྲན་པ་ཉེར་བཞག་ཅེས་བྱ་ཡི།
དྲན་པ་ཉེར་བཞག་བཞི་དང་མི་འདྲའོ། །གདུལ་བྱའི་ངོས་ནས་རྒྱུ་རྐྱེན་ཚོགས་ན་
སངས་རྒྱས་ཀྱི་འཕྲིན་ལས་རྒྱ་མཚོའི་རླབས་བཞིན་དུས་ལས་མི་ཡོལ་བས་ན་་་་་་་
བསྙེལ་བ་མི་མངའ་བ་སྟེ། འདི་གསུམ་མདོ་སྡེ་རྒྱན་དུ་བསྡུས་ཏེ་བསྟན་ནོ། །ཉོན་
མོངས་མེད་པ་དང་། སྨོན་ནས་མཁྱེན་པ་གཉིས་རྟོགས་དཀའ་ཞིང་ནོར་ས་ཡོད་
པས། ཉན་ཐོས་ཉོན་མོངས་མེད་པའི་ལྟ། །ཞེས་སོགས་ཀྱིས་རྒྱས་པར་བཤད་ལ།



• 906 · ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཉོན་མོངས་མེད་པའི་ཏིང་ངེ་འཛིན་ནི། མདོ་སྡེ་རྒྱན་ལས། སེམས་ཅན་དག་ནི་
ཐམས་ཅད་ཀྱི། །ཉོན་མོངས་མ་ལུས་ཐམས་ཅད་འཇོམས། །ཉོན་མོངས་འཇོམས་
མཛད་ཉོན་མོངས་ལ། །བརྩེ་བཅས་ཁྱོད་ལ་ཕྱག་འཚལ་ལོ། །ཞེས་པ་ལྟར། ཉན་
ཐོས་ཀྱི་ཉོན་མོངས་མེད་པའི་ཏིང་ངེ་འཛིན་ནི། ཉན་ཐོས་དགྲ་བཅོམ་གྲོང་
ཁྱེར་སོགས་སུ་རྒྱུ་བའི་ཚེ་རང་ལ་དམིགས་ཏེ་གཞན་རྒྱུད་ལ་ཉོན་མོངས་སྐྱེ་བར་་་་
མཐོང་ན་བྱོལ་ནས་འགྲོ་ཞིང་། རང་ཉིད་ཀྱིས་གཞན་གྱི་ཉོན་མོངས་ཀྱི་དམིགས་
རྐྱེན་བྱེད་པ་དེ་འགོག་པ་ཙམ་ཡིན་ལ། དེའང་མཛོད་ལས། ཉོན་མོངས་མེད་པ་
ཀུན་རྫོབ་ཤེས། །ཞེས་སོགས་ལྟར་ཉོན་མོངས་མ་འོངས་པ་ལ་དམིགས་པ་ཡིན་
ནོ། །སངས་རྒྱས་ཀྱི་ཉོན་མོངས་མེད་པའི་ཏིང་ངེ་འཛིན་ནི། སངས་རྒྱས་རང་ལ་
དམིགས་ཏེ་གཞན་རྒྱུད་ལ་ཉོན་མོངས་སྐྱེ་བར་མཐོང་ན་བྱོལ་ནས་མི་འགྲོ་བར་མ་
ཟད། དེ་ལ་བརྩེ་བས་ལྷག་པར་གཟིགས་ཏེ་དེའི་རྒྱུད་ཀྱི་ཉོན་མོངས་ཀྱི་ས་བོན་
རྒྱུན་གཅོད་པར་མཛད་པ་ཡིན། སྨོན་ནས་མཁྱེན་པ་ནི། མདོ་སྡེ་རྒྱན་ལས།
ལྷུན་གྱིས་གྲུབ་ཅིང་ཆགས་མི་མངའ། །ཐོགས་པ་མི་མངའ་རྟག་པར་ནི། །མཉམ་
པར་བཞག་ཅིང་འདྲི་ཀུན་གྱི། །ལན་ལྡོན་ཁྱོད་ལ་ཕྱག་འཚལ་ལོ། །ཞེས་གསུངས་
ལ། སངས་རྒྱས་སྨོན་གནས་ཞེས་སོགས་དང་ཁྱད་པར་མེད་ཅིང་། དེའང་སངས་
རྒྱས་ཀྱི་སྨོན་གནས་མཁྱེན་པ་ནི་འབད་རྩོལ་མེད་པར་རང་གི་ངང་གིས་འཇུག་པ་
དང་། མཚན་འཛིན་གྱི་བག་ཆགས་སྤངས་པས་ཆགས་སྤངས་དང༌། ཤེས་བྱ་
ཐམས་ཅད་ལ་ཞུགས་པས་ཐོགས་པ་མེད་པ་དང༌། རིགས་འདྲ་རྒྱུན་མི་འཆད་
པར་གཞན་དོན་ཏུ་རྟག་ཏུ་གནས་པ་དང་། ཕ་རོལ་པ་ལ་དོགས་པ་ཇི་ལྟར་སྐྱེས་
པ་དང་། དེ་ལ་ལན་གང་ཞིག་བཏབ་པས་སེལ་བ་སོགས་མཁྱེན་ནས་དྲི་བས་
ལན་འདེབས་པ་ཡིན་ལ། ཉན་ཐོས་ཀྱི་སྨོན་གནས་མཁྱེན་པ་ནི་ཁྱད་ཆོས་ལྔ་བོ་
དེ་ལས་ལྡོག་པ་ཡིན་ནོ། །



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 907.
སྐབས་འདིར་ཁ་ཅིག་གིས། ཡིན་ཆར། ཡེ་ཤེས་ཆོས་སྐུ་ལ། ཆོས་དབྱིངས་
ཡེ་ཤེས་སོགས་ལྔ་གསུངས་པ་མི་འཐད་དེ། ཆོས་དབྱིངས་ཡེ་ཤེས་ངོ་བོ་ཉིད་སྐུ་
ཡིན་པའི་ཕྱིར་ཏེ། གསེར་ཕྲེང་ལས། གཉིས་པ་ལ་གསུམ། ཡེ་ཤེས་ཀྱི་ངོ་བོ།
དེའི་རྒྱུ། དེ་སྐུར་བསྟན་པའོ། །དང་བོ་ནི། འཕགས་པ་སངས་རྒྱས་ཀྱི་ས་ལས།
ཤིན་ཏུ་འདས་སངས་རྒྱས་ཀྱི་ས་ནི་རྣམ་པ་ལྔས་བསྡུས་ཏེ་ལྔ་གང་ཞེ་ན། ཆོས་ཀྱི་
ས་དབྱིངས་རྣམ་པར་དག་པ་དང་མེ་ལོང་ལྟ་བུའི་ཡེ་ཤེས་དང་མཉམ་པ་ཉིད་ཀྱི་་་
ཡེ་ཤེས་དང་སོ་སོར་རྟོགས་པའི་ཡེ་ཤེས་དང་བྱ་བ་ནན་ཏན་གྱི་ཡེ་ཤེས་ཡིན་ནོ། །
ཞེས་སོ། །དེ་ལ་དང་བོ་ནི་ངོ་བོ་ཉིད་ཀྱི་སྐུ་ཡིན་ལ། ཕྱི་མ་བཞི་ནི། མདོ་སྡེ་རྒྱུན་
ལས། མེ་ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་དེ་ལ་བརྟེན། །མཉམ་པ་
ཉིད་དང་སོ་སོར་རྟོག །བྱ་བ་སྒྲུབ་པ་ཁོ་ནའོ། ཞེས་དང་བོ་མི་གཡོ་ཞིང་གཞན་
གསུམ་གྱི་རྟེན་དང་ཕྱི་མ་གསུམ་གཡོ་བ་དང་དེ་ལ་བརྟེན་པའོ། །ཞེས་གསུངས་
པའི་ཕྱིར། ཁྱབ་སྟེ། ཆོས་དབྱིངས་ཡེ་ཤེས་དེ་ཡེ་ཤེས་དངོས་ཡིན་ན། མདོ་སྡེ་
རྒྱུན་དང་མི་མཐུན་པར་འགྱུར་བས་དེ་ལ་དགོངས་ནས་དེ་ལྟར་བཤད་པ་ཤིན་ཏུ་
འཐད་པའི་ཕྱིར། དེས་ན་སྐལ་བཟང་མིག་འབྱེད་ལས། འདིར་ཡི་ཤེས་ལྔ་འཐད་
པའི་ཤེས་བྱེད་དུ་མདོ་སྡེ་རྒྱན་རྩ་འགྲེལ་དྲངས་པ་ནི་གཏན་ནས་མི་རིགས་པར་་་
དེ་དག་གི་ཡི་གེ་མཐོང་བ་ཙམ་གྱིས་ཤེས་ནུས་པའི་ཕྱིར་ཟེར་བས་དཔྱད།
ཁ་ཅིག་གིས། ས་སྡེ་ཚན་ཉེར་གཅིག་ལས་དང་བོ་བཅུ་ཐེག་དམན་དང་།
ཡོངས་དག་དང་དབང་བཅུ་བྱང་སེམས་དང་ཐུན་མོང་བ་ཡིན་ལ། གཞན་
རྣམས་སངས་རྒྱས་ཁོ་ནའི་ཡོན་ཏན་ཡིན་ཏེ། གསེར་ཕྲེང་ལས། དེ་ལ་རྒྱུད་
དབང་བཙན་པར་བྱས་ན་ཐམས་ཅད་ཀྱང་ཐུབ་པའི་ཐུན་མོང་མ་ཡིན་པ་ཡིན་་་་
མོད། མཚན་ཉིད་དབང་བཙན་པར་བྱས་ན་ཕྱོགས་མཐུན་ནས་སོ་སོ་རིག་བཞི་
ཐེག་དམན་དང་། ཡོངས་དག་དང་དབང་བཅུ་སེམས་དཔའ་དང་ཐུན་མོང་བ་



•908 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
དང་། ལྷག་མ་སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་ནོ། །ཞེས་གསུངས་
པའི་ཕྱིར། ཡང་ཁ་ཅིག དེ་མི་འཐད་པར་ཐལ། ཀུན་བཏུས་ལས་སངས་རྒྱས་ཀྱི་
ཡོན་ཏན་བཅུ་དགུ་གསུངས་ལ། དེའི་ནང་གི་ཡོངས་དག་བཞི་ཐུན་མོང་མིན་
པའི་དེ་ཡིན་པའི་ཕྱིར། དང་བོ་དེར་ཐལ། དར་ཊཱིཀ་ལས། ཚད་མེད་བཞི་ནས་
རྣམ་མཁྱེན་གྱི་བར་སྡེ་ཚན་བཅུ་དགུ་ཡོད་ཅིང་། ཞེས་གསུངས་པའི་ཕྱིར། དེ་
ཡང་ཚད་མེད་བཞི། རྣམ་ཐར་བརྒྱད། ཟིལ་གནོན་བརྒྱད། ཟད་པར་བཅུ།
ཉོན་མོངས་མེད་པ། སྨོན་གནས་ཤེས་པ། སོ་རིག་བཞི། མངོན་ཤེས་ལྔ། ཟག་
ཟད། ཆོས་མ་འདྲེས་པ། ཡོངས་དག སྟོབས། མི་འཇིགས་པ། དྲན་ཉེ།
བསྲུང་བ་མེད་པ། བསྙེལ་བ་མེད་པ། བག་ཆགས་བཅོམ་པ། ཐུགས་རྗེ་ཆེན་པོ།
རྣམ་མཁྱེན་ནོ། །གཉིས་པ་དེར་ཐལ། བཅུ་དགུ་བོ་དེ་ལས་དང་བོ་བརྒྱད་ཐུན་
མོང་བ་དང་། ལྷག་མ་བཅུ་གཅིག་སངས་རྒྱས་ཁོ་ནའི་དེ་ཡིན་པའི་ཕྱིར་ཏེ། དར་
ཊཱིཀ་ལས། གསུམ་པ་ལ་གཉིས། ཐུན་མོང་དང་ཐུན་མོང་མ་ཡིན་པའི་ཡོན་ཏན་
ནོ། །དང་བོ་ལ་གཉིས། ཞི་གནས་ཀྱི་བསྡུས་པ་དང་ལྷག་མཐོང་གིས་བསྡུས་པའོ།།
དང་བོ་ལ། སོ་སྐྱེ་དང་ཐུན་མོང་བ་དང་། ཉན་ཐོས་དང་ཐུན་མོང་བའོ། །དང་
བོ་ནི། བྱམས་པ་གང་ཞེས་ན་སོགས་དང༌། གཉིས་པ་ལ་གསུམ། རྣམ་ཐར་དང་།
ཟིལ་གནོན་གྱི་སྐྱེ་མཆེད། ཟད་པར་གྱི་སྐྱེ་མཆེད་བཤད་པའོ། །ཞེས་དང༌།
གཉིས་པ་ལ་གཉིས། ཉན་ཐོས་དང་ཐུན་མོང་བ་དང་། སོ་སྐྱེ་དང་ཐུན་མོང་བ་
དང་། ཐུན་མོང་མ་ཡིན་པར་བཤད་པའོ། །དང་བོ་ལ་གསུམ། ཉོན་མོངས་མེད་
པ་དང༌། སྨོན་གནས་ཤེས་པ་དང༌། སོ་སོར་ཡང་དག་རིག་པ་བཞི་བཤད་དོ། །
ཞེས་དང༌། གཉིས་པ་ལ་སོ་སྐྱེ་དང་ཐུན་མོང་བའི་མངོན་ཤེས་ལྔ་དང་། ཐུན་
མོང་མ་ཡིན་པ་ཟག་ཟད་ཀྱི་མངོན་ཤེས་སོ། །ཞེས་དང་། གཉིས་པ་ཐུན་མོང་མ་
ཡིན་པའི་ཡོན་ཏན་བཤད་པ་ལ་གཉིས། གནས་སྐབས་ཅན་གྱི་ཆོས་མ་འདྲེས་པ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
，909.
བརྒྱ་བཞི་བཅུ་དང་། གནས་སྐབས་ཀྱི་ཆོས་མ་འདྲེས་པ་བཅོ་བརྒྱད་པ་བཤད་
པའོ། །ཞེས་སོགས་གསུངས་པའི་ཕྱིར་ཟེར་ན་དཔྱད་དགོས་སོ། །
དྲི་བ། ལོངས་སྐུའི་མཚན་ཉིད་དང༌། དབྱེ་བ་སོགས་གང་། །
ལན། ཐེག་པ་ཆེན་པོའི་ཆོས་ལ་རྫོགས་པར་ལོངས་སྤྱོད་པའི་ཆ་ནས་
བཞག་པའི་གཟུགས་སྐུ་མཐར་ཐུག་དེ། ལོངས་སྐུའི་མཚན་ཉིད་ཡིན་ཏེ། ལོངས་
སྐུའི་ཐུན་མོང་མ་ཡིན་པའི་མཚོན་བྱེད་ཀྱི་གཙོ་བོ་ཐེག་པ་ཆེན་པོའི་ཆོས་ལ་་་་་་
ལོངས་སྤྱོད་པའི་ཆ་ནས་འཇོག་པ་ཡིན་པའི་ཕྱིར། རྩ་བར། མཚན་ནི་སུམ་ཅུ་རྩ་
གཉིས་དང༌། དཔེ་བྱད་བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་
སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་གསུངས་པའི་ཕྱིར།
དབྱེ་བ་ནི། ལོངས་སྐུ་ཆོས་ཅན། དབྱེ་ཚུལ་དུ་མ་ཡོད་དེ། སྒྲས་བརྗོད་རིགས་ཀྱི་
དང་ལམ་བགྲོད་ཚུལ་གྱི་དང་འཁོར་ཞིང་སོགས་ཀྱི་ཁྱད་ཆོས་དྲུག་གི་སྒོ་ནས་དབྱེ་
བ་དང་གསུམ་ཡོད་པའི་ཕྱིར། དང་བོ་ཡོད་དེ། བདག་རྐྱེན་མེ་ལོང་ལྟ་བུའི་ཡེ་
ཤེས་སོགས་བཞི་ལ་ལོངས་སྐུར་བཏགས་པ་བཞི་དང་དེའི་བདག་རྐྱེན་ལས་བྱུང་་་
བའི་ལོངས་སྤྱོད་རྫོགས་པའི་སྐུ་དངོས་གནས་གཉིས་ཡོད་པའི་ཕྱིར། གཉིས་པ།
ལམ་བགྲོད་ཚུལ་གྱི་དབྱེ་ན་གཉིས་སམ་གསུམ་ཡོད་དེ། ཐེག་དམན་གྱི་རྟོགས་པ་
སྔོན་སོང་གི་ལོངས་སྐུ་དང༌། དང་བོ་ཉིད་ནས་ཐེག་ཆེན་རིགས་ངེས་པ་དང་
རྒྱུད་གཅིག་པའི་ལོངས་སྐུ་དང་གཉིས་སམ་ཉན་རང་གི་རྟོགས་པ་སྔོན་སོང་གི་་་་་
ལོངས་སྐུ་གཉིས་དང་གསུམ་ཡོད་པ་དེའི་ཕྱིར། གསུམ་པ་མི་འདྲ་བ་དྲུག་གི་དབྱེ་
རྒྱུ་ཡོད་དེ། བྱང་ཆུབ་སེམས་དཔའ་རྣམ་གྲོལ་ཟླ་བ་དང༌། བྱང་ཆུབ་སེམས་
དཔའ་བློ་གྲོས་མི་ཟད་པ་ལྟ་བུའི་བྱང་ཆུབ་སེམས་དཔའི་འཁོར་ཐ་དད་པ་ཡོངས་
སུ་སྡུད་པའི་དང༌། ཤེལ་དང་བཻཌཱུརྱ་ལ་སོགས་པ་ལས་གྲུབ་པའི་ཞིང་ཁམས་ཐ་
དད་པའི་བར་དང༌། ལོངས་སྐུ་འོད་དཔག་མེད། ལོངས་སྐུ་རྣམ་སྣང་སོགས་
#



.910 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མཚན་ཐ་དད་པའི་དང་། སྐུའི་མདོག་དམར་བ་དང་དཀར་བ་སོགས་སམ་ཆུང་
ཞིང་ཐ་དད་པའི་དང༌། ས་བཅུ་ལ་སོགས་པའི་ཐེག་པ་ཆེན་པོའི་ཆོས་ཐ་དད་པ་
ལ་རྫོགས་པར་ལོངས་སྤྱོད་པའི་དང་། འཁོར་གྱི་གདུལ་བྱའི་བསམ་པ་ལ་ལྟོས་
པའི་མཛད་པ་ཐ་དད་པ་མི་འདྲ་བ་དྲུག་གི་སྒོ་ནས་མཐའ་ཡས་པ་དབྱེར་ཡོད་་་་་
པའི་ཕྱིར་རོ། །གོང་མཚན་ཉིད་འདི་མཐའ་དཔྱོད་གངྒཱའི་ཆུ་རྒྱུན་ལྟར་ཡིན་ལ།
ཡང་གཞན་ལས་ལོངས་སྐུ་ངེས་པ་ལྔ་ལྡན་དུ་གསུངས་པས་དེ་ལྟར་ན་ངེས་པ་ལྔ་
ནི། དཀྱུས་མའི་སྐུ་ངེས་པ་མཚན་དཔེ་བརྒྱན་པ། རྩ་བའི་འཁོར་ངེས་པ་བྱང་
འཕགས་ཤ་སྟག་དང༌། གནས་ངེས་པ་འོག་མིན་སྟུག་པོ་བཀོད་པ། ཆོས་ངེས་པ་
གཙོ་བོའི་གདུལ་བྱའི་དོན་དུ་ཐེག་ཆེན་གྱི་མདོ་འབའ་ཞིག་གསུང་བ། དུས་ངེས་
པ་འཁོར་བ་ཇི་སྲིད་མ་སྟོང་བར་དུ་བཞུགས་པ་ཞེས་འདྲེན་དགོས་སམ་སྙམ་མོ།།
ཡང་ལོངས་སྐུ་ཆོས་ཅན། ཁྱོད་ལ་ཡོན་ཏན་གྱི་ཁྱད་པར་ལྔ་རྣམས་ཀྱི་ལྡན་
ཚུལ་ཡོད་དེ། ཡོན་ཏན་ལྔ་ལྡན། མཚན་ཉིད་དང་གནས་གྱུར་ལྔ་ལྡན། དབང་
ཐོབ་ལྔ་ལྡན་རྣམས་སོགས་དང་ལྡན་པའི་ཕྱིར། ཡོན་ཏན་གྱི་ཁྱད་པར་ལྔ་དང་
ལྡན་ཏེ། མཚན་དཔེས་སྤྲས་པ་སོགས་ཀྱི་སྐུ་སྣ་ཚོགས་པར་སྟོན་པ་དང་དྲང་ངེས་
ཀྱི་གསུང་སྣ་ཚོགས་བརྗོད་པ་དང་། ཐུགས་མཛད་པ་རྒྱུན་མི་འཆད་པ་དང་། དེ་
དག་ལ་རྟོག་པའི་ཀུན་སློང་མེད་པའི་ལྷུན་གྲུབ་དང་། དེ་ལྟར་སྐུ་དང་གསུང་
དང་མཛད་པ་དུ་མར་སྟོན་ཡང་བདེན་ཞིང་རང་བཞིན་དུ་མ་གྲུབ་པའམ། དེ་
དང་དེའི་རང་བཞིན་དུ་མ་གྲུབ་ཀྱང་དེ་ལྟར་སྐུ་གསུང་མཛད་པ་སྣ་ཚོགས་སྟོན་་་
པའི་སྣ་ཚོགས་པའི་ཡོན་ཏན་ལྔ་དང་ལྡན་པའི་ཕྱིར། དེ་ཆོས་ཅན། མཚན་ཉིད་
ལྔ་དང་ལྡན་ཏེ། སྒྲིབ་སོགས་གཞན་དབང་རྣམ་བྱང་གི་དབང་དུ་གནས་གྱུར་གྱི་
མཚན་ཉིད་དང་། དཀར་བོའི་ཆོས་ཀྱི་རང་བཞིན་གྱི་མཚན་ཉིད་དང་། གཉིས་
སུ་མེད་པའི་མཚན་ཉིད་དང་། རྒྱུན་གྱིས་རྟག་པའི་མཚན་ཉིད་དང་། བསམ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
·911 .
གྱིས་མི་ཁྱབ་པའི་མཚན་ཉིད་ལྔ་དང་ལྡན་ཏེ། སྒྲིབ་སོགས་ཀྱི་གཞན་དབང་གི་
ཡོན་ཏན་དུ་དག་པ་དང་། དབང་བཅུ་ཐོབ་པ་དང་། ཡོད་མེད་ཀྱི་དང་།
འདུས་བྱས་འདུས་མ་བྱས་ཀྱི་དང༌། གཅིག་དང་ཐ་དད་རྣམས་ཀྱི་དང་། གཉིས་
སུ་མེད་པ་དང༌། རྟོག་གེ་དང་དཔེ་མེད་བསམ་གྱིས་མི་ཁྱབ་པར་སོ་སོར་རང་
རིག་པར་བྱ་བ་རྣམས་དང་ལྡན་པ་དེའི་ཕྱིར། དེ་ཆོས་ཅན། དབང་འབྱོར་ལྔ་
དང་གནས་གྱུར་ལྔའི་ཡོན་ཏན་དང་ལྡན་ཏེ། ཕུང་བོ་ལྔ་གནས་གྱུར་བའི་རིམ་པ་
ལྟར། ཞིང་ལུས་ལ་དབང་འབྱོར་བ། བདེ་བར་གནས་པ་ལ་དབང་འབྱོར་བ་
དང༌། བསྟན་པ་ལ་དབང་འབྱོར་བ། དཀར་བོའི་ཆོས་བསྡུ་བ་ལ་དབང་འབྱོར་
བ། ཡེ་ཤེས་བཞི་ལ་དབང་འབྱོར་བ་དང་ལྔ་ཐོབ་པ་དེའི་ཕྱིར་རོ། །
མདོ་སྡེ་རྒྱན་ལས། ལུས་ཅན་རྣམས་ཀྱིས་ཁྱོད་མཐོང་ན། །སྐྱེས་བུ་དམ་པ་
ལེགས་པར་མཐོང་། །མཐོང་བ་ཙམ་གྱིས་རབ་དང་བར། །མཛད་པ་ཁྱོད་ལ་ཕྱག་
འཚལ་ལོ། །ཞེས་གསུངས་པ་ལྟར་རང་གི་བདག་རྐྱེན་དུ་གྱུར་བའི་བསམ་གཏན་
གྱི་དངོས་གཞི་སེམས་ལ་བརྟེན་ནས་དེ་བཞིན་གཤེགས་པ་རྣམས་སྐྱེས་བུ་དམ་་་་་
པར་མཚོན་པར་བྱེད་པའམ། དེ་བཞིན་གཤེགས་པའི་ཐུགས་རྒྱུད་ཀྱི་ཡོན་ཏན་
གཞན་དག་གི་གོ་བྱེད་གང་རུང་དུ་གྱུར་བའི་རྣམ་དཀར་གྱི་ཡོན་ཏན་དེ། སངས་
རྒྱས་ཀྱི་མཚན་དཔེའི་ཡོན་ཏན་གྱི་མཚན་ཉིད་ཡིན། དེ་ལ་དབྱེ་ན། མཚན་དང་
དཔེ་བྱད་ཀྱི་ཡོན་ཏན་གཉིས་ལས། རང་གི་བདག་རྐྱེན་དུ་གྱུར་བའི་བསམ་
གཏན་གྱི་དངོས་གཞི་ལ་བརྟེན་ནས་དེ་བཞིན་གཤེགས་པ་རྣམས་སྐྱེས་བུ་དམ་་་་
པར་མཚོན་པར་བྱེད་པའི་རྣམ་དཀར་གྱི་ཡོན་ཏན། སངས་རྒྱས་ཀྱི་མཚན་
བཟང་གི་ཡོན་ཏན་གྱི་མཚན་ཉིད། དེ་ལ་བརྟེན་ནས་དེ་བཞིན་གཤེགས་པའི་
ཐུགས་རྒྱུད་ཀྱི་ཡོན་ཏན་རྣམ་དག་གདུལ་བྱ་གཞན་དག་ལ་གོ་བར་བྱེད་པའི་རྣམ་
དཀར་གྱི་ཡོན་ཏན། སངས་རྒྱས་ཀྱི་དཔེ་བྱད་ཀྱི་ཡོན་ཏན་གྱི་མཚན་ཉིད། དང་



• 912 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
བོ་ལ་དབྱེ་ན་སོ་གཉིས་སུ་ཡོད་དེ། དེ་ལ་ཕྱག་ཞབས་ཀྱི་འཁོར་ལོའི་མཚན་དང་།
རུས་སྦལ་གྱི་ལྟོ་བཞིན་ཞབས་མཐིལ་མཉམ་པ་དང་། ཕྱག་ཞབས་ཀྱི་སོར་མོ་
རྣམས་ངང་བ་ལྟར་དྲ་བར་འབྲེལ་བ་དང་། ཕྱག་ཞབས་རྣམས་འཇམ་ཞིང་
གཞོན་ཤ་ཆགས་པ་དང༌། ཕྱག་ཞབས་ཀྱི་རྒྱབ་བཞི་དང་ཕྲག་པའི་ཐལ་གོང་
གཉིས་དང་ལྟག་པའི་རྒྱབ་སྟེ། བདུན་ཤས་ཁེངས་ཏེ་མཐོ་བ་དང༌། སོར་མོ་
རྣམས་རིང་བ་དང་། ཞབས་མཐིལ་གྱི་བཞི་ཆ་ཕྱིར་འཕགས་པའི་རྟིང་བ་ཡངས་
པ་དང་། སྐུ་ཆེ་ཞིང་དྲང་བ་དང༌། ཞབས་ཀྱི་ལྷ་ང་དང་ལོང་བུ་ཆེར་མི་མངོན་པ་
དང་། སྐུའི་སྤུ་རྣམས་རེ་རེ་ནས་གྱེན་དུ་ཕྱོགས་པ་སྟེ་བཅུ་དང་། ཞབས་ཀྱི་བྱིན་
པ་ཟླུམ་ཞིང་རྒྱས་པ་རི་དྭགས་ཨེ་ན་ཡའི་འདྲ་བ་དང༌། ཕྱག་རིང་ཞིང་མཛེས་པ་
དང་། འདོམས་ཀྱི་སྦ་བ་སྦུབས་སུ་ནུབ་པ་དང་། ལྤགས་པ་གསེར་མདོག་ལྟར་
དག་ཅིང་གསལ་བ་དང་། ལྤགས་པ་སྲབ་ཅིང་འཇམ་པ་དང་། བ་སྤུའི་ཁུང་བུ་
རེ་རེ་ནས་སྤུ་གཉིས་གཉིས་མེད་པར་རེ་རེ་གཡས་སུ་འཁྱིལ་བ་དང༌། སྨིན་
མཚམས་སུ་མཛོད་སྤུས་བརྒྱན་པ་དང་། རོ་སྟོད་སེངྒེ་ལྟར་རྒྱས་པ་དང༌། དཔུང་
མགོ་བུམ་པའི་མགྲིན་པ་ལྟར་ཟླུམ་པ་དང་།དཔུང་མགོ་ཕན་ཚུན་གྱི་བར་ཐལ་་་་་
གོང་རྒྱས་པ་སྟེ་བཅུ་དང་། རོ་མཆོགཏུ་སྣང་ཞིང་མཁྱེན་པ་དང༌། སྐུའི་ཡན་མན་
དང་འདོམ་མཉམ་པ་ནྱ་གྲོ་ཏ་ལྟར་ཆུ་ཞིང་གབ་པ་དང་། དབུ་གཙུག་ཏོར་དང་
ལྡན་པ་དང་། ལྗགས་རིང་ཞིང་མཛེས་པ་དང་། གསུངས་ཤེས་ཤིང་རྣམ་པར་
ཤེས་པར་འགྱུར་བ་དང༌། མཉན་པར་འོས་ཤིང་མི་མཐུན་པ་མེད་པ་དང༌། ཟབ་
ཅིང་རྗེས་སུ་སྒྲོག་པ་དང་། བཏང་མི་བྲ་ཞིང་རྣར་སྙན་པ་དང༌། མ་འཁྲུགས་
ཤིང་གསལ་བའི་ཡན་ལག་ལྔ་ལྡན་གྱི་ཚངས་པའི་དབྱངས་དང་ལྡན་པ་དང་།
འགྲམ་པ་ཟླུམ་ཞིང་རྒྱས་པ་སེངྒེའི་འདྲ་བ་དང༌། ཚེམས་ཤིན་ཏུ་དཀར་བ་དང་།
ཚེམས་ཚད་མཉམ་པ་དང༌། བར་མཚམས་མ་དོད་པའི་ཚེམས་ཐགས་བཟང་བ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
·913 .
དང༌། ཚེམས་བཞི་བཅུ་ཚང་བ་དང༌། དཀར་ནག་གི་ཆ་མ་འདྲེས་པ་སོགས་ཀྱི་
སྤྱན་ནོར་བུ་མཐོན་མཐིང་དང་འདྲ་བ་དང༌། སྟེང་འོག་གི་རྫི་མ་རྣམས་ལེགས་
པར་གཞོལ་ཞིང་མ་འདྲེས་པ་པའི་རྫི་མ་ལྟ་བུ་དང་བཅུ་གཉིས་ཏེ་སོ་གཉིས་ཡོད་་་
པའི་ཕྱིར་རོ། །གཉིས་པ་དཔེ་བྱད་ལ་དབྱེ་ན་བརྒྱད་ཅུ་ཡོད་དེ། ལོངས་སྐུའི་སེན་
མོ་ཟངས་ཀྱི་མདོག་ལྟ་བུ་དང་། སེན་མོའི་མདོག་སྣུམ་པ་དང་། སེན་མོ་ཤང་
ཤོང་མེད་པར་མཐོ་བ་དང་། སོར་མོ་རྣམས་ཟླུམ་པ་དང།་ སོར་མོ་རྣམས་རྒྱས་
པ་དང༌། སོར་མོ་བྱིན་གྱིས་ཕྲ་བ་དང་། ལུས་ཀྱི་རྩ་ཕྱི་ནས་མི་མངོན་པ་དང་།
རྩ་ལ་མདུད་པ་མེད་པ་དང་། ཞབས་ཀྱི་ལོང་བུ་ཆུང་བ་མི་མངོན་པ་དང་།
ཞབས་རིང་ཐུང་མེད་པར་མཉམ་པ་སྟེ་བཅུ་དང༌། སེངྒེའི་སྟབས་སུ་གཤེགས་པ་
དང་། གླང་བོ་ཆེའི་སྟབས་སུ་གཤེགས་པ་དང་། ངང་བ་ལྟར་ནམ་མཁར་
གཤེགས་པ་དང་། ཁྱུ་མཆོག་གི་སྟབས་སུ་སེམས་ཅན་གྱི་སྣ་འདྲེན་པར་འདོད་
པའི་གནས་སུ་གཤེགས་པ་དང༌། གཡས་ཕྱོགས་སུ་ལྡོག་ཅིང་གཤེགས་པ་དང་།
མཛེས་པར་གཤེགས་པ་དང་མི་གཡོ་བར་གཤེགས་པ་དང་། ཤ་རྒྱས་ཤིང་འགྱིང་
ལེགས་པས་སྐུ་འཁྲུལ་བག་ཆགས་པ་དང་། གཙང་ཞིང་དག་པའི་སྐུ་བྱི་དོར་བྱས་
པ་ལྟ་བུ་དང་། སྐུ་རིང་ཐུང་དང་ཕྲ་སྦོམ་སོགས་ཐད་ཀར་མ་འཆོལ་བས་རིམ་
པར་འཚམས་སྟེ་བཅུ་དང༌། སྐུ་རྣམ་པར་དག་པས་གཙང་བ་དང༌། སྐུ་འཇམ་པ་
ཉིད་དང༌། སྐུ་རྣམ་པར་དག་པ་ཉིད་དང་ལྡན་པ་དང་། མཚན་རྫོགས་པ་དང༌།
སྐུའི་ཁྱོན་ཆེ་ཞིང་ཁོ་ལག་ཡངས་པ་དང་། གོམ་པ་ཆེ་ཆུང་མེད་པས་སྙོམས་པ་
དང༌། སྤྱན་གཉིས་ར་རི་སོགས་མེད་པར་དག་པ་དང་། སྐུ་ཤིན་ཏུ་གཞོན་ཤ་
ཅན་དང༌། སྐུ་ཤ་ཞུམ་པ་མེད་པ་དང་། སྐུ་ཤ་རྒྱས་པ་སྟེ་བཅུ་དང་། སྐུ་ཤ་མི་
ལྷོད་པས་སྐུ་ཤིན་ཏུ་གྲིམ་པ་དང་། ཕྱག་ཞབས་སོགས་ཡན་ལག་དང་སོར་ཚིགས་
སོགས་ཉིང་ལག་རིང་ཐུང་སོགས་ཆ་ཕྱེད་པས་ཤིན་ཏུ་རྣམ་པར་འབྱེས་པ་དང་།



• 914. ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གཟིགས་པ་གློ་བུར་གྱི་དྲི་མའི་རབ་རིབ་མེད་པར་རྣམ་པར་དག་པ་དང༌། སྐུའི་
ཕྱལ་ཟླུམ་པ་དང༌། རྐེད་སྐབས་འཚམ་པས་སྐུ་སྐབས་ཕྱིན་པ་དང༌། རྐེད་པ་ཧ་
ཅང་མི་རིང་བས་སྐུ་མ་རྙོངས་པ་ཉིད་དང་། སྐུའི་ཕྱལ་ཕྱང་ངེ་བ་མཐོ་དམན་
མེད་པ་དང༌། ལྟེ་བ་གཏིང་ཟབ་པ་དང་། ལྟེ་བའི་རི་མོ་གཡས་ཕྱོགས་སུ་འཁྱིལ་
བ་དང་། སྤྱོད་ལམ་ཀུན་ནས་མཛེས་པ་དང་ལྡན་པ་སྟེ་བཅུ་དང༌། སྒོ་གསུམ་གྱི་
ཀུན་སྤྱོད་གཙང་བ་དང་། སྐུ་ལ་སྨེ་བ་དང་གནག་པགས་མེད་པ་དང་། ཕྱག་
ཤིང་བལ་ལྟར་འཇམ་པ་དང་། ཕྱག་གི་རི་མོ་མདངས་གསལ་བ་དང༌། ཕྱག་གི་
རི་མོ་ཟབ་པ་དང༌། དེ་རིང་བ་དང༌། ཞལ་ཧ་ཅང་མི་རིང་བ་དང་། ཞལ་ལ་
གཟུགས་ཀྱི་གཟུགས་བརྙན་སྣང་བ། མཆུ་བིམ་པ་ལྟར་དམར་བ་དང་ལྗགས་
མཉེན་པ་དང་། ལྗགས་སྲབ་པ་སྟེ་བཅུ་དང་། ལྗགས་དམར་བ་དང་། གསུང་
འབྲུག་གི་སྒྲ་དང་ལྡན་པ་དང༌། གསུང་སྙན་ཅིང་མཉེན་ལ་འཇམ་པ་དང༌། མཆེ་
བ་ཟླུམ་པ་དང་། མཆེ་བ་རྣོ་བ་དང་། མཆེ་བ་དཀར་བ་དང་། མཆེ་བ་རིང་ཐུང་
མེད་པར་མཉམ་པ་དང༌། མཆེ་བ་བྱིན་གྱིས་ཕྲ་བ་དང་། ཤངས་གཟེངས་མཐོ་བ་
དང་། ཤངས་སྣབས་སོགས་ཀྱིས་དག་པའི་གཙང་བ་སྟེ་བཅུ་དང་། སྤྱན་ཡངས་
པ་དང་། རྫི་མ་མཛེས་ཤིང་སྡུག་པ་དང༌། སྤྱན་དཀར་ནག་མ་འདྲེས་པར་འབྱེས་
ཤིང་པདྨའི་འདབ་མ་རྫོབ།ས་པ་ལྟ་བུ་དང༌། སྨིན་ཚུགས་རིང་བ་དང༌། སྨིན་མ་
འཇམ་པ་དང་། སྨིན་མ་སྣུམ་པ་དང༌། སྨིན་མའི་སྤུ་རིང་ཐུང་མེད་པས་མཉམ་
པ་དང་། ཕྱག་རིང་ཞིང་རྒྱས་པ་དང་། སྙན་རིང་ཐུང་དང་ཆེ་ཆུང་མེད་པར་
མཉམ་པ་དང་། སྒྲ་ལ་འཇུག་པ་བྱེད་པ་སོགས་སྙན་གྱི་དབང་བོ་མ་ཉམས་པ་སྟེ་
བཅུ་དང་། དཔྲལ་བ་ལེགས་པར་འབྱེས་པས་སྐྲ་མཚམས་ལེགས་པར་དོད་པ་
དང༌། དཔྲལ་བ་དབྱེས་ཆེ་བས་རྒྱས་པ་དང༌། དབུ་གདུགས་ལྟར་ཤིན་ཏུ་རྒྱས་པ་
དང༌། དབུ་སྐྲ་བུང་བ་ལྟར་གནག་པ་དང་། དབུ་སྐྲ་བར་འཚམ་མེད་པར་སྡུག་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
: 915.
པ་དང་། དབུ་སྐྲ་འཇམ་པ་དང་། དབུ་སྐྲ་མ་འཛིངས་པ་དང་། དབུ་སྐྲ་མི་རྩུབ་
ཅིང་མི་གཤོར་བ་དང༌། དབུ་སྐྲ་དྲི་ཞིམ་པ་དང༌། ཕྱག་དང་ཞབས་ཀྱི་མཐེ་བོང་
ལ་རྡོ་རྗེའི་རི་མོ་ལྟ་བུ་དཔལ་གྱི་བེའུ་དང་། དེ་གཉིས་ཀྱི་མཐིལ་ལ་རི་མོ་གྲུབ་
བཞི་བའི་བཀྲ་ཤིས་དང་དེའི་མཐའ་སྲིན་ལག་ལ་སོགས་པའི་ཞབས་ན་རི་མོ་་་་་་
བདུན་གཡས་སུ་འཁྱིལ་བའི་རྒྱན་གཡང་དྲུང་འཁྱིལ་བས་བསྟན་པ་དང་བཅུ་སྟེ་་་
བརྒྱད་ཅུར་ཡོད་པའི་ཕྱིར། །
མཚན་དང་དཔེ་བྱད་ཀྱི་ཁྱད་པར་ནི། མཚན་བཟང་རྣམས་གཙོ་བོ་དང་།
དཔེ་བྱད་རྣམས་འཁོར་ཡིན་པས་གཙོ་འཁོར་གྱི་ཁྱད་པར་ཡོད་ལ། གཙོ་འཁོར་
དུ་འགྱུར་ཚུལ་ཡང་ཡོད་དེ། སེན་མོ་ཟངས་མདོག་ནས་སོར་མོ་བྱིན་གྱིས་ཕྲག་
བའི་བར་གྱི་དཔེ་བྱད་དྲུག་ནི། ཕྱག་སོར་རིང་བའི་མཚན་གྱི་འཁོར་དང་། དབུ་
རྒྱས་པ་དང་། དབུ་སྐྲ་བུང་བ་ལྟར་གནག་ནས་དྲི་ཞིམ་པ་དང་ལྡན་པའི་བར་གྱི་
དཔེ་བྱད་དྲུག་དང་བདུན་ནི། གཙུག་ཏོར་དང་སྤུ་གྱེན་དུ་ཕྱོགས་པ་དང༌། སྤུ་
གཡས་སུ་འཁྱིལ་བའི་མཚན་གྱི་འཁོར་དང༌། དཔྲལ་བ་འབྱེས་པ་དང་དབྱེས་ཆེ་
བ་གཉིས་དང་ཤངས་མཐོ་བ་དང་དག་པ་གཉིས་ཏེ་བརྒྱད་ཀྱི་དཔེ་བྱད་རྣམས་ནི་
མཛོད་སྤུའི་མཚན་ཉིད་འཁོར་དང༌། སྤྱན་ཡངས་སོགས་སྤྱན་གྱི་དཔེ་བྱད་བཞི།
སྨིན་ཚུགས་རིང་བ་སོགས་བཞི་དང་བརྒྱད་ནི་སྤྱན་མཐོན་མཐིང་ལྟ་བུའི་མཚན་་་
གྱི་འཁོར་དང་། རྫི་མ་སྟུག་པོའི་དཔེ་བྱད་ནི་རྫི་མ་བའི་རྫི་མ་ལྟ་བུའི་མཚན་གྱི་
འཁོར་དང་། གཟིགས་པ་སྒྲིབ་མེད་དག་པ་ལ་སྤྱན་མཛེས་པར་འཛུམ་པ་ཞེས་
ཟེར་རོ། །སྙན་མཉམ་སོགས་གཉིས་ཀྱི་དཔེ་བྱད་ནི་འགྲམ་པ་སེངྒེའི་འདྲ་བའི་
འཁོར་དང་། ཞལ་ཧ་ཅང་མི་རིང་བ་སོགས་གཉིས་དང་། ལྗགས་མཉེན་སོགས་
གསུམ་སྟེ་ལྔ་ནི་ལྗགས་རིང་བ་དང་རོ་བྲོ་བའི་མཆོག་མཁྱེན་པ་གཉིས་ཀྱི་འཁོར་་་
དང་། གསུང་འབྲུག་གི་སྒྲ་དང་། འཇམ་མཉེན་རྣམས་ཚངས་དབྱངས་ཀྱི་འཁོར་



·916 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
དང༌། མཆེ་བ་ཟླུམ་པ་སོགས་མཆེ་བའི་ལྔ་ནི་ཤིན་ཏུ་དཀར་བ་སོགས་ཚེམས་ཀྱི་
མཚན་བཞིའི་འཁོར་དང༌། རྩ་མི་མངོན་པ་དང་། མདུད་པ་མེད་པ། ལོང་བུ་མི་
མངོན་པ། སྐུ་གཞོན་ཤ་ཅན། ཕྱག་འཇམ་པ་ཕྱག་རིས་ཀྱི་གསུམ་སྟེ་བརྒྱད་ནི།
ཕྱག་ཞབས་འཇམ་ཤིང་གཞོན་ཤ་ཆགས་པ་དང་ཞབས་ལོང་མི་མངོན་པའི་་་་་་་
འཁོར་དང༌། ཞབས་མཉམ་པ་ནི་བྱིན་པ་ཨེ་ནྱའི་འདྲ་བ་དང་། རུས་སྦལ་ཞབས་
ཀྱི་འཁོར་དང༌། སེངྒེ་སོགས་གཤེགས་སྟབས་བདུན་དང་གོམ་སྣོམས་དང་བརྒྱད་
ནི་སོར་མོ་དྲ་བས་འབྲེལ་བ་དང་རྟིང་བ་ཡངས་པ་གཉིས་ཀྱི་འཁོར་དང༌། སྐུ་
འཁྲིལ་བག་ཆགས་པ་ནས། དག་པའི་བར་བདུན་དང་། མཚན་རྫོགས་པ། ཁོ་
ལག་ཡངས་པ། སྐུ་མ་ཞུམ་པ་སོགས་གསུམ་དང་། ཡན་ལག་རྣམ་འབྱེས་སྐུ་ཟླུམ་
པ་ནས། ཕྱལ་ཕྱང་ངེ་བའི་བར་བཞི་དང་། ཀུན་ནས་ལྟ་ན་སྡུག་པ་ནས། སྨེ་བ་
གནག་བག་མེད་པའི་བར་གསུམ་སྟེ་བཅུ་དགུ་ནི། སྐུ་ཆེ་ཞིང་དྲང་བ་བདུན་མཐོ་
བ། གསེར་མདོག་འདྲ་བ། ལྤགས་པ་སྲབ་པ། དཔུང་མགོ་ཟླུམ་པ། ཐལ་གོང་
རྒྱས་པ། རོ་སྟོད་སེངྒེ་འདྲ་བ། ཆུ་ཞེང་གབ་པ་རྣམས་ཀྱི་འཁོར་དང༌། ལྟེ་བ་
ཟབ་པ་དང་། ས་གཡས་སུ་འཁྱིལ་བ་གཉིས་གསང་གནས་སྦུབས་སུ་ནུབ་པའི་
འཁོར་དང་། ཕྱག་རིང་ཞིང་རྒྱས་པ། ཕྱག་རིང་ཞིང་མཛེས་པའི་འཁོར་དང་།
དཔལ་བེའུ་དང་བཀྲ་ཤིས་གསེར་ཉ་གཡང་དྲུང་འཁྱིལ་བ་སོགས་ནི་འཁོར་ལོའི་་་
མཚན་དང་དྲ་བས་འབྲེལ་བའི་འཁོར་ཡིན་པའི་ཕྱིར་རོ། །
སངས་རྒྱས་ཀྱི་གསུང་དབྱངས་ཡན་ལག་དྲུག་ཅུ་རྩ་བཞི་ནི། གསང་བ་
བསམ་གྱིས་མི་ཁྱབ་པ་བསྟན་པའི་མདོ་ལས། ཞི་བའི་བློ་གྲོས་དེ་བཞིན་གཤེགས་
པའི་གསུངས་ནི་རྣམ་པ་དྲུག་ཅུ་རྩ་བཞི་དང་ལྡན་པར་འབྱུང་སྟེ། རྣམ་པ་དྲུག་
ཅུ་རྩ་བཞི་གང་ཞེ་ན། འདི་ལྟ་སྟེ། མཉེན་པའི་གསུང་འབྱུང་བ་དང༌། འཇམ་པ་
དང་ཡིད་དུ་འོང་བ་དང་། ཡིད་དུ་འཐད་པ་དང་། དག་པ་དང༌། དྲི་མ་མེད་པ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 917.
དང་འོད་གསལ་བ་དང༌། སྙན་ཞིང་འཇེབས་པ་དང་། མཉན་པར་འོས་པ་དང་།
མི་ཚུགས་པ་དང༌། སྙན་པ་དང་། དུལ་བ་དང༌། མི་རྩུབ་པ་དང༌། མི་བརླང་བ་
དང་། རབ་ཏུ་དུལ་བ་དང་། རྣར་སྙན་པ་དང༌། ལུས་སིམ་པར་བྱེད་པ་དང་།
སེམས་ཚིམ་པར་བྱེད་པ་དང་། སྙིང་དགའ་བར་བྱེད་པ་དང་། དགའ་བདེ་
བསྐྱེད་པ་དང་། ཡོངས་སུ་གདུང་བ་མེད་པ་དང་། ཀུན་ནས་ཤེས་པར་བྱ་བ་
དང་། རྣམ་པར་རིག་པར་བྱ་བ་དང་། རྣམ་པར་གསལ་བ་དང་། དགའ་བར་
བྱེད་པ་དང་། མངོན་པར་དགའ་བར་བྱེད་པ་དང་། ཀུན་ཤེས་པར་བྱེད་པ་
དང༌། རྣམ་པར་རིག་པར་བྱེད་པ་དང༌། རིགས་པ་དང་། འབྲེལ་བ་དང་།
ཟློས་པའི་སྐྱོན་མེད་པ་དང་། སེངྒེའི་སྒྲའི་ཤུགས་ཅན་དང་། གླང་བོ་ཆེའི་སྒྲ་སྐད་
དང་། འབྲུག་གི་སྒྲ་དབྱངས་དང༌། ཀླུའི་དབང་བོའི་སྒྲ་དང༌། དྲི་ཟའི་ཀླུ་
དབྱངས་དང་། བྱ་ཀ་ལ་པིང་ཀའི་སྒྲ་དབྱངས་དང་། ཚངས་པའི་སྒྲ་དབྱངས་
བསྒྲགས་པ་དང་། ཤང་ཤང་ཏེའུ་ཡི་སྒྲ་དབྱངས་སུ་གྲགས་པ་དང་། ལྷའི་དབང་
བོའི་དབྱངས་ལྟར་སྙན་པ་དང༌། རྔའི་སྒྲ་དང་། མ་ཁེངས་པ་དང་། མི་དམའ་
བ་དང༌། སྒྲ་ཐམས་ཅད་ཀྱི་རྗེས་སུ་ཞུགས་པ་དང་། ཚིག་ཟུར་ཆག་པ་མེད་པ་
དང་། མ་ཚང་བ་མེད་པ་དང༌། མ་ཞུམ་པ་དང༌། ་ མི་ཞན་པ་དང༌། རབ་ཏུ་
དགའ་བ་དང་། ཁྱབ་པ་དང་། ཆུབ་པ་དང༌། རྒྱུན་ཆགས་པ་དང༌། འབྲེལ་བ་
དང༌། སྒྲ་ཐམས་ཅད་རྫོགས་པར་བྱེད་པ་དང༌། དབང་བོ་ཐམས་ཅད་ཚིམ་པར་
བྱེད་པ་དང་། མ་སྨད་པ་དང་། མི་འགྱུར་བ་དང་། མི་བརྟབས་པ་དང་།
འཁོར་ཀུན་ཏུ་གྲགས་པ་དང་། འདོད་ཆགས་ཞི་བར་བྱེད་པ་དང༌། ཞེ་སྡང་
འདུལ་བ་དང༌། གཏི་མུག་སེལ་བ་དང་། བདུད་ཚར་གཅོད་པ་དང༌། རྣམ་པ་
ཐམས་ཅད་ཀྱི་མཆོག་དང་ལྡན་པར་འབྱུང་སྟེ། ཞི་བའི་བློ་གྲོས་དེ་བཞིན་
གཤེགས་པའི་གསུང་ནི་ཡན་ལག་དྲུག་ཅུ་རྩ་བཞི་བོ་དེ་དག་དང་ལྡན་པར་འབྱུང་



• 918 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ངོ༌། །ཞེས་གསུངས་པ་ལྟར་ལ། གུང་ཐང་སྨྲ་བའི་ཉི་མས། རེ་བཞི་བོ་དེ་དག་སྒྲ་
དོན་དང་བཅས་ཚིག་རྐང་རེ་རེས་བསྡུས་པ་ནི། འདི་ལྟར། ཁྱོད་གསུམ་ཀུན་གྱི་
ཁམས་བཞིན་འཇུག་པས་མཉེན། །ཐོས་པས་མོད་ལ་ཡིད་བདེ་སྐྱེད་པས་འཇམ། །
བརྗོད་དོན་རྨད་བྱུང་སྟོན་པས་ཡིད་དུ་འོང་། །རྗོད་བྱེད་ཕུན་སུམ་ཚོགས་པས་
ཡིད་དུ་འཐད།	།ཇི་བཞིན་གཟིགས་ཏེ་གསུངས་པས་རྣམ་པར་དག །སྒྲིབ་པ་
མེད་པར་གསུངས་པས་དྲི་མ་མེད། །གོ་སླའི་ངག་གིས་འདོམས་ཕྱིར་འོད་གསལ་
ཞིང་། །ལྟ་ངན་འཇོམས་པའི་སྟོབས་ལྡན་སྙན་ལ་འཇེབས། །བཀའ་བགྲུབས་
ངེས་པར་ཐར་བྱེད་མཉན་པར་འོས། །ཕ་རོལ་རྒོལ་བས་ཀླན་ཀ་མི་ཚུགས་ཤིང་། །
གནས་སྐབས་སུ་ཡང་དགའ་བ་སྐྱེས་པས་སྙན། །ཉོན་མོངས་གདུལ་ཕྱིར་གཏན་
ལ་ཕབ་པས་དུལ། །སྦྱོར་བ་འཇམ་པོས་དགྲོལ་བས་མི་རྩུབ་ཞིང༌། །ཕྱིར་ཆོས་
ཐབས་སོགས་སྟོན་པས་མི་བརླང་སྟེ། །རིགས་ཅན་གསུམ་ཆར་འདྲེན་པས་རབ་
ཏུ་དུལ། །གཞན་ཡིད་འཕྲོག་པར་བྱེད་པས་རྣ་བར་སྙན། །ཤིན་སྦྱངས་བདེ་བ་
འདྲེན་པས་ལུས་ཚིམ་ལ། །ལྷག་མཐོང་ཤེས་རབ་སྐྱེས་པས་སེམས་ཚིམ་ཞིང༌། །ཐེ་
ཚོམ་ཟུག་རྔུ་འབྱིན་པས་སྙིང་ཚིམ་སྟེ། །མ་རྟོགས་ལོག་རྟོག་སེལ་བའི་བདེ་དགའ་
བསྐྱེད། །གདམས་དོན་འབྲས་བུས་མི་བསླུ་གདུང་བ་མེད། །ཐོས་བྱུང་བློ་རྒྱས་
ཀུན་ཏུ་ཤེས་པར་བྱ། །བསམ་པས་སྒྲོ་འདོགས་གཅོད་ཕྱིར་རྣམ་རིག་བྱ། །དཔེ་
མཁྱུད་མེད་པར་སྟོན་པས་རྣམ་པར་གསལ། །ཐེག་གསུམ་འབྲས་བུ་འགྲུབ་
མཐོང་དགའ་བྱེད་ལ། །བྱིས་པ་རྣམས་ཀྱང་ཚུལ་དེས་མངོན་དགར་བྱེད། །
བསམ་གྱིས་མི་ཁྱབ་གནས་ཀུན་ཤེས་བྱེད་ཅིང་། །ཕུང་སོགས་བསམ་བྱའི་ཆོས་
ཀུན་རྣམ་རིག་བྱེད། །རྣམ་གསུམ་ཚད་མས་གནོད་བྲལ་རིགས་ཤིང་འཐད། །
སྣོད་དང་འཚམས་པར་སྟོན་ཕྱིར་སྐབས་དང་འབྲེལ། །རྣམ་གྲངས་དོན་ལྡན་
ཟློས་པའི་སྐྱོན་དང་བྲལ། །མུ་སྟེགས་ཀླད་འགེམས་སེངྒེའི་སྒྲ་དང་མཚུངས། །



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
1 · 919 .
ཡངས་ཤིང་འཛེར་བ་མེད་པ་གླང་བོའི་སྐད། །བརྗིད་ཅིང་ཆེ་ལ་ཀུན་ཁྱབ་འབྲུག་
གི་སྒྲ། །འཇེབས་ཤིང་བཙུན་པ་གདེངས་ཅན་བདག་པོའི་ཚིག །སྒྲ་སྐད་ཀུན་
ལས་སྙན་པ་དྲི་ཟའི་གླུ། །རྒྱུན་ཆགས་སྙན་འགྱུར་ཀ་ལ་པིངྒའི་གདངས། །རྒྱུན་མི་
འཆད་པར་གྲགས་པ་ཚངས་པའི་དབྱངས། །ཤིས་པའི་དཔལ་སྟེར་ཤང་ཤང་
ཏེའུའི་ངག །གཞན་གྱིས་འདའ་བར་མི་ནུས་དབང་བོའི་བཀའ། །ཀུན་ལས་རྣམ་
པར་རྒྱལ་བའི་རྔ་སྒྲ་ཏེ། །གཞན་གྱིས་བསྟོད་ཀྱང་རློམ་པས་ཁེངས་པ་མེད། །སྨད་
པ་ཡིས་ཀྱང་དམན་ཞིང་ཞུམ་མི་འགྱུར། །ཇི་བཞིན་ལུང་སྟོན་སྒྲ་ཀུན་རྗེས་སུ་
འཇུག །བསྙེལ་བ་མེད་པས་ཚིག་གི་ཟུར་ཕྱིན་ཅིང་། །གཞན་ཕན་ཐབས་ཀྱི་རྣམ་
པ་མ་ཚང་མེད། །མི་འཇིགས་བཞི་དང་ལྡན་པས་མི་ཞུམ་ཞིང་། །རྙེད་དང་
བཀུར་སྟིའི་རོ་ལ་ཞེན་པ་སྤངས། །འཆད་ལ་སྐྱོ་ངལ་མེད་པས་རབ་ཏུ་དགའ། །
རིག་གནས་མ་ལུས་སྟོན་པས་ཀུན་ཏུ་ཁྱབ། །གཞན་ཕན་དོན་ཀུན་ཚགས་སུ་ཆུད་
ཅིང་ཆུབ། །བར་མ་ཆད་དུ་འབྱུང་བས་རྒྱུན་ཆགས་འབྱུང་། །མིང་ཚིག་རྣམ་པ་
དུ་མ་སྟོན་པས་འབྲེལ། །འགྲོ་ཀུན་སོ་སོར་གོ་བས་སྒྲ་ཀུན་རྫོགས། །ཁམས་བཞིན་
དད་སོགས་དབང་བོ་ཀུན་ཚིམ་བྱེད། །གསུང་བཞིན་འགྲུབ་པར་འགྱུར་བས་
སྨད་པ་མེད། །འདུལ་བའི་དུས་ལས་གཞན་དུ་མི་འགྱུར་ཞིང་། །མཆོག་ཏུ་བརྟན་
པས་རིངས་ཤིང་བརྟབས་པ་མེད། །གདུལ་འོས་འཁོར་ཚོགས་ཉེ་རིང་མེད་པའི་
ཐོས། །སྲིད་པའི་འཆིང་བ་འདོད་ཆགས་ཞི་བར་བྱེད། །ལེགས་ཚོགས་འཇོམས་
པའི་ཞེ་སྡང་དགྲ་བོ་འདུལ། །ཀུན་ཏུ་རྨོངས་པའི་གཏི་མུག་མུན་པ་སེལ། །བདུད་
ཀྱི་དཔུང་ཚོགས་མཐའ་དག་ཕམ་པར་བྱེད། །རྣམ་མང་དཔེ་མཚོན་རྣམ་ཀུན་
ཆོག་དང་ལྡན། །ཞེས་སོ། །འཇམ་དབྱངས་བསྟོད་སྤྲིན་རྒྱ་མཚོར། དེ་ལྟར་བཞི་
ཡིས་ལྷག་པའི་དྲུག་ཅུའི་དབྱངས། །ཞེས་པའང་འདི་ལྟར་རོ། །
སྐབས་འདིར་ཁ་ཅིག་ན་རེ། སྐལ་བཟང་མིག་འབྱེད་ལས། ངེས་པ་ལྔ་ལྡན་



• 920 . ༄༅།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གྱི་གཟུགས་སྐུ་མཐར་ཐུག་དེ། ལོངས་སྐུའི་མཚན་ཉིད། ངེས་པ་ལྔ་ཡོད་དེ།
གནས་ངེས་པ། སྐུ་ངེས་པ། འཁོར་ངེས་པ། ཆོས་ངེས་པ། དུས་ངེས་པ་ལྔ་ཡོད་
པའི་ཕྱིར་ཏེ། གནས་འོག་མིན་གཞལ་ཡས་ཁང་རྒྱ་དཔངས་ནམ་མཁའ་དང་
མཉམ་ཞིང་། ཉི་མ་བྱེ་བའི་འོད་ཅན་རྒྱན་སྟུག་པོ་བཀོད་པར་ངེས་པ། སྐུ་ངེས་
པ་མཚན་དཔེས་སྤྲས་པ། འཁོར་ངེས་པ་བྱང་འཕགས་ཡན་ཆད་ཀྱི་རྣལ་འབྱོར་
དབང་བོས་བསྐོར་བའི་མཐའ་མི་གཟིགས་པ། ཆོས་ངེས་པ་ཐེག་པ་ཆེན་པོའི་
ཆོས། དུས་ངེས་པ་མྱ་ངན་ལས་འདའ་བའི་ཚུལ་མི་སྟོན་པར་རྟག་ཏུ་བཞུགས་
པར་ངེས་པ་རྣམས་ཡིན་པའི་ཕྱིར། ཞེས་གསུངས་པ་ལྟར་འཐད་དེ། རྣམ་བཤད་
ལས་ལོངས་སྐུ་ངེས་པ་ལྔ་ལྡན་དུ་གསུངས་པའི་ཕྱིར་ཟེར། ཡང་ཁ་ཅིག དེ་མི་
འཐད་དེ། ཐེག་པ་གསུམ་གྱིས་གདུལ་བྱས་རང་རང་གི་སྐལ་བ་དང་འཚམས་
པར་སྣ་ཚོགས་སུ་སྣང་བས་སྐུ་ངེས་པ་མ་ཡིན། དེའི་འཁོར་དུ་སངས་རྒྱས་བྱང་
སེམས་སྐྱེ་འཕགས་ཉན་ཐོས་དང་ལྷ་ལ་སོགས་པ་ཡོད་པས་འཁོར་ངེས་པ་མ་ཡིན།
ཐེག་པ་ཆེ་ཆུང་གི་མདོ་དང་དྲང་ངེས་གསུང་རབ་དུ་མ་གསུངས་པས་ཆོས་ངེས་་་་
པ་མ་ཡིན་ཏེ། ཡིག་ཆར། དེ་ལྟར་ངེས་པ་ལྔ་ལྡན་དེ་ལོངས་སྐུའི་མཚན་ཉིད་དུ་
འཇོག་པ་མི་འཐད་པར་ཐལ། དེ་འདྲའི་ངེས་པ་ལྔ་ལོངས་སྐུ་འཇོག་བྱེད་དུ་བྱེད་
པ་ལ་མདོ་དང༌། རྒྱ་གཞུང་རྣམ་དག་གི་ཤེས་བྱེད་ཀྱང་མེད་པ་གང་ཞིག དེར་མ་
ཟད་ལུང་རིགས་དུ་མས་གནོད་བྱེད་ཀྱང་སྣང་བའི་ཕྱིར། ནས། ཤེས་བྱའི་གནས་
དང་མཚན་ཉིད་དེར་འཇུག་དང༌། ཞེས་སོགས་གསུངས་པའི་བར་གྱིས་ལོངས་
སྐུ་ངེས་པ་ལྔ་ལྡན་དུ་འདོད་པ་རྒྱས་པར་བཀག་པའི་ཕྱིར་རོ། །འོན་ཀྱང་དྲངས་
མ་ཐག་པ་དེས་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་གྱི་གྲངས་ཇི་སྙེད་པ་་་
དེ་སྙེད་ཀྱི་གྲངས་དང་མཉམ་པའི་རྒྱུན་མཐའ་བའི་སྤྲུལ་བ་ཡོད་པས་ལོངས་སྐུའི་་
འཁོར་དུ་རང་གི་སྤྲུལ་བ་ཡོད་པར་གསུངས་ལ། དེ་ལྟ་ན་བྱང་སེམས་ས་དང་བོ་



དེ་
༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 921 .
བའི་སྤྲུལ་བ་ལ་མི་ཡོད་པར་གསུངས་པས་རྒྱུན་མཐའ་བའི་སྤྲུལ་བ་ལ་འང་མི་་་་་་
ཡོད་ན། འདོད་པའི་རྟེན་ལ་གསར་དུ་འཚང་རྒྱ་བ་ཡོད་པ་ཐལ་བར་འགྱུར་རོ་
ཞེས་ཟེར་བ་ལ་དཔྱད་དགོས་སོ། །
གཞན་ཡང་ཡིག་ཆར། ཁ་ཅིག ལོངས་སྐུ་ལ་ངེས་པ་ལྔ་ལྡན་གཏན་ནས་མི་
འཐད་ཟེར་ན། དེ་འཐད་པར་ཐལ། ལོངས་སྐུ་དེ་ངེས་པ་ལྔ་ལྡན། མཚན་ཉིད་
ལྔ་ལྡན། ཡོན་ཏན་ལྔ་ལྡན་རྣམས་དང་ལྡན་པ་ཡིན་པའི་ཕྱིར་ཏེ། ཞེས་ཀྱང་
གསུངས་ལ། འདི་སྤྱི་དང་བྱེ་བྲག་གང་གི་དབང་དུ་བྱས་ཀྱང་ངེས་པ་ལྔ་ལྡན་དུ་
འདོད་པ་རྒྱས་པར་བཀག་པ་དེས་ཁེགས་ནུས་ལ། ཡང་ཡིག་ཆར། ངེས་པ་ལྔ་
ལྡན་གྱི་ཆ་ནས་བཞག་པའི་གཟུགས་སྐུ་དེ། ལོངས་སྐུའི་མཚན་ཉིད་ཟེར་ན།
ཞེས་ཀྱང་བྱུང་བས་ཡིག་ཆའི་རང་ལུགས་གང་ཡིན་དཔྱད་གཞི་ཆེ། ཡང་ཁ་ཅིག་
ཡིག་ཆར་གསེར་ཕྲེང་གི་རྗེས་སུ་འབྲངས་ནས་ལོངས་སྐུ་ངེས་པ་ལྔ་ལྡན་དུ་བཤད་
པ་བཀག་པ་མི་འཐད་དེ། གསེར་ཕྲེང་གི་ཚིག་ཟིན་ལྟར་ཁས་ལེན་མི་རུང་བའི་
ཕྱིར་ཏེ། སྐལ་བཟང་མིག་འབྱེད་ལས། རྩོད་སྤོང་ལ་ཁོ་ན་རེ། ལོངས་སྐུ་ངེས་པ་
ལྔ་ལྡན་མི་འཐད་པར་ཐལ། དེ་ངེས་པ་ལྔ་ལྡན་གྱི་ཁུངས་མེད་པའི་ཕྱིར། ནས།
དོགས་པ་ཙམ་ལས་གནོད་མི་གནོད་དཔྱད་གཞིར་བཞག་པའི་ཕྱིར། ཞེས་
གསུངས་པའི་ཕྱིར་དང༌། གཞན་ཡང་ཡིག་ཆ་དྲངས་ཟིན་པ་དེར། རྒྱུན་མཐའ་
བ་ལོངས་སྐུ་ཐོབ་ཚེ། རང་དང་རྒྱུད་གཅིག་པའི་འཁོར་དེ་སྤྲུལ་སྐུར་འགྱུར་བར་
བཤད་པ་མི་འཐད་པར་ཐལ། རྒྱུན་མཐའ་བ་རང་དང་རྒྱུད་གཅིག་པའི་རང་གི་
འཁོར་གྱི་སྤྲུལ་བ་དེ་རང་ཉིད་སངས་རྒྱས་པའི་ཚེ་སྤྲུལ་སྐུར་གྱུར་བ་མ་ཡིན་པའི་་་
ཕྱིར་ཏེ། དེ་དེའི་ཚེ་ལོངས་སྐུར་གྱུར་བའི་ཕྱིར་ཏེ། དེ་ལོངས་སྐུའི་ཉེར་ལེན་ཡིན་
པའི་ཕྱིར་ཏེ། དེ་རྒྱུན་མཐའ་བ་ཡིན་པའི་ཕྱིར་ཏེ། སངས་རྒྱས་ཁ་མའི་འོག་མིན་
རྟེན་ཅན་ཡིན་པའི་ཕྱིར། རྟགས་ཁྱབ་ཡིག་ཆས་འགྲུབ་པའི་ཕྱིར་ཟེར་བ་སོགས་



• 922 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལའང་དཔྱད་དགོས་སོ། ། །
ཡང་འདིའི་ཐད་དུ་རྗེ་གུང་ཐང་བློ་གྲོས་ཀྱི་ཕར་ཕྱིན་ལས། ཁ་ཅིག་ན་རེ།
ངེས་པ་ལྔ་ལྡན་གྱི་གཟུགས་སྐུ་མཐར་ཐུག་ལོངས་སྐུའི་མཚན་ཉིད་དུ་འཇོག་པ་མི་
འཐད་པར་ཐལ། གསེར་ཕྲེང་ལས། འདི་ལ་ངེས་པ་ལྔ་ལྡན་དུ་སྨྲ་བ་ལ་ནི། དོན་
བསྡུས་སྒྲོན་མེར། ངེས་པ་བཞི་སྟེ་འཁོར་དང་ནི། །གནས་དང་སྟོན་པ་ཆོས་སུ་
སྟེ། །ཞེས་པ་ཙམ་ལས་མ་མཐོང་ལ་འདིས་ནི་ཁུངས་མི་ཐུབ་ཅིང་། དེར་མ་ཟད་
ཐེག་བསྡུས་ལྟར་ན་དེ་ལ་གནོད་པ་ཡང་སྣང་བས་དཔྱད་པར་བྱའོ། །ཞེས་དང་།
མཐའ་དཔྱོད་གངྒཱའི་ཆུ་རྒྱུན་ལས། དེ་ལྟར་ངེས་པ་ལྔ་ལྡན་དེ་ལོངས་སྐུའི་མཚན་
ཉིད་དུ་འཇོག་པ་མི་འཐད་པར་ཐལ། ནས། རྗེའི་ཕྱི་རྩོམ་འཇུག་ཊཱིཀ་སོགས་སུ་
ལོངས་སྐུ་ལ་དེ་འདྲའི་ཐ་སྙད་ཟུར་ཙམ་ཡང་མ་གསུངས་པས་དཔྱད་པར་བྱ་་་་་་
དགོས་པ་ཁོ་ནའོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་མདོ་དང་རྒྱ་
གཞུང་གི་གསུང་རབ་ཁུངས་ཐུབ་ལས་ལོངས་སྐུ་ལ་ངེས་པ་ལྔའི་ཐ་སྙད་དངོས་སུ་
མ་སྦྱར་བའི་དོན་དང་། གཡགས་པའི་རིན་ཆེན་བང་མཛོད་ལས། ལོངས་སྤྱོད་
རྫོགས་པའི་སྐུའི་ངེས་པ་ལྔ་ནི། སྐུ་ངེས་པ་རྟག་ཏུ་མཚན་དཔེས་བརྒྱན་པ། དུས་
ངེས་པ་རྟག་ཏུ་མི་འཆད་པ། འཁོར་ངེས་པ་ས་བཅུའི་བྱང་སེམས་ཁོ་ནས་བསྐོར་
བ། ཆོས་ངེས་པ་ཐེག་ཆེན་གྱི་ཆོས་ཁོ་ན་སྟོན་པ། གནས་ངེས་པ་འོག་མིན་ཁོ་
ནར་བཞུགས་པའོ། །ཞེས་པ་ལྟར། ས་སྐྱ་བ་སོགས་ཀྱིས་སྤྱིར་ངེས་པ་ལྔ་ལྡན་
དང་། ལ་ལས་གདུལ་བྱ་གཅིག་ལ་ལྟོས་ཏེ་ངེས་པ་ལྔ་ལྡན་ཟེར་བ་སོགས་གནོད་
བྱེད་ཡོད་པས་དོན་ཡིན་གྱི། མདོ་དང་རྣམ་བཤད་སོགས་ལས་གསུངས་པའི་
ངེས་པ་ལྔ་མི་འཐད་ཅེས་པ་མ་ཡིན་པའི་ཕྱིར། རྟགས་དང་བོ་གྲུབ་སྟེ། རོལ་མཚོ་
ལས། ངེས་པ་ལྔའི་ཐ་སྙད་བྱེད་པ་ཡང་མདོ་དང་བསྟན་བཅོས་རྣམས་སུ་ཕྱོགས་
རེ་ཙམ་བསྟན་པ་སྣ་བསྡུས་ནས་བྱས་པ་ཡིན་གྱི། དེ་རྣམས་ཕྱོགས་གཅིག་ཏུ་



1:|: ༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
· 923 .
བསྡོམས་ནས་སྟོན་པའི་ཚད་ལྡན་གྱི་གཞུང་མེད་དེ། ལེགས་བཤད་གསེར་ཕྲེང་
ལས། ཞེས་སྔར་གྱི་དེ་དྲངས་པའི་ཕྱིར་དང༌། གཱངྒའི་ཆུ་རྒྱུན་ལས། ཡང་ཁ་ཅིག་
ན་རེ། མདོ་དང་རྒྱ་གཞུང་གི་གསུང་རབ་ལས་ལོངས་སྐུ་ལ་ངེས་པ་ལྔའི་ཐ་སྙད་
དངོས་སུ་མ་བཤད་པར་ཐལ། ལེགས་བཤད་གསེར་ཕྲེང་ལས། འདི་ལ་ངེས་པ་
ལྔ་ཞེས་སོགས་ཀྱི་དོན་གྲུབ་པའི་ཕྱིར། འདོད་ན། ལོངས་སྐུ་ལ་དེ་ལྔའི་ཐ་སྙད་
འདོགས་མི་ཐུབ་པར་ཐལ། འདོད་པའི་ཕྱིར་ན་མ་ཁྱ་སྟེ། དེ་ལ་ངེས་པ་ལྔའི་ཐ་
སྙད་མ་སྦྱར་ཀྱང་དོན་ཚང་བའི་ཕྱིར། ནས། དེས་ན་ཡབ་སྲས་ཀྱི་གཞུང་དོན་མི་
འགལ་ཏེ། གསེར་ཕྲེང་གིས་གསུང་རབ་ན་ངེས་པ་ལྔའི་ཐ་སྙད་མ་བཤད་པ་
དང་། བོད་ཀྱི་སྦྱོར་ལུགས་ལ་སྐྱོན་བསྟན་ཅིང་། རྣམ་བཤད་ལས་དོན་བཤད་
རུང་ཙམ་ལ་དགོངས་པའི་ཕྱིར་རོ། །ཞེས་གསུངས་པའི་ཕྱིར། རྟགས་གཉིས་པ་
གྲུབ་སྟེ། ཞེས་སོགས་གསུངས་པས་དཔྱད་པར་བྱའོ། ། ། །
དྲི་བ། སྤྲུལ་སྐུའི་མཚན་ཉིད་དང་དབྱེ་བ་གང་། །
ལན། སྔོན་གྱི་སྨོན་ལམ་དང་རྒྱལ་བའི་མོས་དབང་གིས་སྣོད་བཅུད་གང་
རུང་གི་རྣམ་པར་སྤྲུལ་བའི་གཟུགས་སྐུ་དེ་སྤྲུལ་སྐུའི་མཚན་ཉིད། ཡང་ན། ངེས་
པ་ལྔ་དང་མི་ལྡན་པའི་གཟུགས་སྐུ་འཇོག་པར་རྣམ་བཤད་ལས་སོ། །དབྱེ་ན་
བཟོ་བ་སྤྲུལ་སྐུ། སྐྱེ་བ་སྤྲུལ་སྐུ། མཆོག་གི་སྤྲུལ་སྐུ་སོགས་ཡོད་དེ། རྒྱུན་ལས།
བཟོ་དང་སྐྱེ་བ་བྱང་ཆུབ་ཆེ། །མྱ་ངན་འདས་པ་རྟག་སྟོན་པ། །སངས་རྒྱས་སྤྲུལ་
བའི་སྐུ་འདི་ནི། །རྣམ་པར་གྲོལ་བའི་ཐབས་ཆེན་པོ། །ཞེས་གསུངས་པའི་ཕྱིར།
མཚན་གཞི་ནི་རིམ་བཞིན་སངས་རྒྱས་ཀྱི་སྤྲུལ་བའི་བི་ཤྭ་ཀརྨ་དང་། ། དྲི་ཟའི་
རྒྱལ་བོ་རབ་དགའ་འདུལ་ཕྱིར་དུ་པི་ཝང་དཀྲོལ་མཁན་སྤྲུལ་བ་དང་། བདག་
ཅག་གི་སྟོན་པ་རྣམས་ཡིན་ནོ། །མཆོག་སྤྲུལ་སྐུའི་མཛད་ཆེན་བཅུ་གཉིས་ནི། །
རྒྱུད་བླར། ཐུགས་རྗེ་ཆེན་པོའི་འཇིག་རྟེན་མཁྱེན། །ཞེས་སོགས་ཀྱི་སྐབས་སུ་



·924. ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
གསུངས་ལ། འདིའི་དོན་དར་ཊཱིཀ་ཏུ། སྟོན་པ་དགའ་ལྡན་ནས་འཕོ་བའི་མཛད་
པ་དེ་བཅུ་གཉིས་ཀྱི་དང་བོར་འདྲེན་པའི་ཚུལ་གཅིག་དང༌། ། སྟོན་པ་དམ་པ་
དོག་དཀར་དུ་སྐྱེ་བ་བཞེས་པའི་སྐྱེ་བ་མངོན་པར་སྐྱེ་བའི་མཛད་པ་དེ་དང་བོར་་་
འདྲེན་པའི་ཚུལ་གཅིག་དང་གཉིས་སུ་གསུངས་ལ། སྔ་མ་ནི་སྔར་བྱམས་གཞུང་
གི་སྐབས་སུ་བཤད་ཟིན་པ་ལྟར་ལ། ཕྱི་མ་ལྟར་ན། བདག་ཅག་གི་སྟོན་པ་འདི་
སྔོན་བྲམ་ཟེའི་ཁྱེའུ་བླ་མར་གྱུར་བ་དེ་ཚེ་འཕོས་ནས་དགའ་ལྡན་དུ་དམ་པ་ཏོག་་་
དཀར་དུ་སྐྱེ་བ་བཞེས་པ་ནི་མཛད་པ་དང་བོ་སྐྱེ་བ་མངོན་པར་སྐྱེ་བའི་མཛད་པ་
དང་། དགའ་ལྡན་ནས་གླང་བོ་ཆེ་ཐལ་དཀར་གྱི་གཟུགས་ཀྱིས་འཛམ་བུའི་གླིང་
དུ་བྱོན་པ་ནི་མཛད་པ་གཉིས་པ་དགའ་ལྡན་ནས་འཕོ་བའི་མཛད་པ་དང་།
འཛམ་བུའི་གླིང་དུ་ཡུམ་གསོ་སྦྱོང་ལ་གནས་པའི་ཚེ་གློ་གཡས་པ་ནས་ཞུགས་ཏེ་་་
མངལ་དུ་ཟླ་བ་བཅུ་རྫོགས་པར་བཞུགས་པའི་ཚུལ་བསྟན་པ་ནི་མཛད་པ་གསུམ་་
པ་ལྷུམས་སུ་ཞུགས་པའི་མཛད་པ་དང་། དེ་ནས་བཀྲ་ཤིས་ལུམ་བུའི་ཚལ་དུ་
ཡུམ་གྱི་གློ་གཡས་པ་ནས་བལྟམས་ཏེ་ལྷ་ཚངས་པ་དང་བརྒྱ་བྱིན་གྱིས་ཀ་ཤི་ཀའི་་་
རས་ཀྱི་སྟེང་དུ་བླངས་ནས་སྐུ་ཁྲུས་གསོལ་བ་སོགས་མཛད་པ་བཞི་བ་བལྟམས་་་་
པའི་མཛད་པ་དང་། དེ་ནས་སྒྱུ་རྩལ་སོགས་བཟོ་བའི་རིག་བྱེད་ཀྱི་གནས་མཐའ་
དག་ལ་མཁས་པར་བྱས་པ་མཛད་པ་ལྔ་བ་བཟོ་བའི་གནས་ལ་མཁས་པའི་མཛད་
པའི་མཛད་པ་དང༌། དེ་ནས་ས་འཚོ་མ་ཁབ་ཏུ་བཞེས་ཏེ་བཙུན་མོ་རྣམས་དང་
རྩེ་དགས་རོལ་བའི་ཚུལ་བསྟན་པ་ནི་མཛད་པ་དྲུག་པ་བཙུན་མོའི་འཁོར་དགྱེས་་
རོལ་བའི་མཛད་པ་དང་། དེ་ནས་མཆོད་རྟེན་རྣམ་དག་གི་དྲུང་དུ་རང་ཉིད་
ཀྱིས་རབ་ཏུ་བྱུང་བར་མཛད་པ་ནི་མཛད་པ་བདུན་པ་ངེས་པར་འབྱུང་བའི་་་་་་
མཛད་པ་དང་། དེ་ནས་ཆུ་བོ་ནེ་རཉྫ་ནའི་འགྲམ་དུ་ཏིལ་འབྲུ་བཞི། རྒྱ་ཤུག་
འབྲུ་བཞི། འབྲས་འབྲུ་དྲུག་རྣམས་ལ་བརྟེན་ནས་ལོ་དྲུག་དཀའ་སྤྱད་མཛད་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན། །
， 925.
པའི་ཚུལ་བསྟན་པ་ནི་མཛད་པ་བརྒྱད་པ་དཀའ་བ་སྤྱད་པའི་མཛད་པ་དང་།
དེ་ནས་བྱང་ཆུབ་སྙིང་བོ་སྟེ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་་་་་
འཚང་རྒྱ་བའི་མཛད་པ་བསྟན་པའི་ཕྱིར་དུ་མ་ག་ཏ་རྡོ་རྗེ་གདན་གྱི་བྱང་ཆུབ་གྱི་
ཤིང་དྲུང་དུ་གཤེགས་ནས་སྲོད་ལ་དགའ་རབ་དབང་ཕྱུག་ལ་སོགས་པའི་བདུད་་་
བཅོམ། གུང་ལ་མཉམ་པར་བཞག་པར་མཛད་པ་ནི་མཛད་པ་དགུ་བ་བྱང་ཆུབ་
སྙིང་བོར་གཤེགས་ཏེ་བདུད་སྡེ་བཅོམ་པའི་མཛད་པ་དང༌། དེ་ནས་ཐོ་རངས་ཀྱི་
ཆ་ལ་མངོན་པར་རྫོགས་པར་འཚང་རྒྱ་བའི་ཚུལ་བསྟན་པ་ནི་མཛད་པ་བཅུ་པ་་་
རྫོགས་པར་བྱང་ཆུབ་བའི་མཛད་པ་དང༌། དེ་ནས་ཝ་ར་ཎཱ་སི་སོགས་སུ་གདུལ་
བྱར་ཆོས་གསུངས་པ་ནི་མཛད་པ་བཅུ་གཅིག་པ་ཆོས་འཁོར་བསྐོར་བའི་མཛད་་་
པ་དང་། དེ་ནས་གྲོང་ཁྱེར་རྩྭ་མཆོག་ཏུ་སེམས་ཅན་རྟག་འཛིན་ཅན་རྣམས་སྐྱོ་
བ་བསྐྱེད་དེ་ལམ་ལ་བརྩོན་པར་བྱ་བའི་ཕྱིར་དུ་མྱ་ངན་ལས་འདའ་ཚུལ་བསྟན་་་་
པ་ནི་མཛད་པ་བཅུ་གཉིས་པ་མྱ་ངན་ལས་འདས་བའི་མཛད་པ་ཡིན་ནོ། །
མཛད་པ་བཅུ་གཉིས་པོ་འདི་སྟོན་པ་འདིའི་དབང་དུ་བྱས་པ་ཡིན་གྱི་གཞན་ལ་་་་
རིགས་འདྲ་སྦྱོར་དགོས་སོ། །
ཁ་ཅིག་གིས། མཆོག་གི་སྤྲུལ་སྐུའི་མཛད་པ་བསམ་གྱིས་མི་ཁྱབ་བཅུ་གཉིས་
སུ་བྱེད་པ་ནི་གྲངས་ལ་རེ་བའི་དོན་དུ་ཡིན་ཏེ། སྐལ་བཟང་མིག་འབྱེད་ལས།
ཐུབ་པའི་མཛད་པ་བསམ་གྱིས་མི་ཁྱབ་ཀྱང་། །གྲངས་ཙམ་ལ་དོན་དུ་མཛད་པ་
བཅུ་གཉིས་བྱས་ཏེ། །ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མཛད་པའི་
གཙོ་བོའི་དབང་དུ་བྱས་པའི་ཕྱིར་ཏེ། གཞན་དུ་ན་གྲངས་མང་ཉུང་ལ་དགའ་བ་
མཐའ་ཡས་པའི་ཕྱིར་ཏེ། གདུལ་བྱའི་ཁམས་དང་མོས་པ་མཐའ་ཡས་པའི་ཕྱིར་
རོ། །ཡང་ཁ་ཅིག དེ་གཉིས་ཀ་མི་འཐད་པར་ཐལ། ཐུབ་པའི་མཛད་པ་འདྲེན་
ཚུལ་དུ་མ་ཡོད་པའི་ཕྱིར་ཏེ། སྐབས་བཟང་མིག་འབྱེད་ལས། དགོངས་འགྲེལ་



• 926 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ལས་རིགས་མཐོན་པོའི་ཁྱིམ་མམ་མངལ་དུ་འཇུག་པ་དང་གཅིག་བཙས་པ་
དང༌། སྐྱེ་བ་གཉིས་དང་གསུམ། འདོད་པ་ལ་ལོངས་སྤྱོད་པ་དང་བཞི། མངོན་
བྱུང་དང་ལྔ། དཀའ་སྤྱོད་དང་དྲུག འདེ་གཏོང་བ་དང་བདུན། སངས་རྒྱས་པ་
དང་བརྒྱད། གསུང་རབ་ཡན་ལག་བཅུ་གཉིས་ཀྱིས་ཐེག་ཆེན་ཆོས་འཁོར་དགུ་
དངོས་སུ་གཙོ་བོར་བསྟན་ཅིང་། བདུད་བཏུལ་བ་དང༌། དགའ་ལྡན་ནས་འཕོ་
བ་དང་། ཐ་མ་མྱ་ངན་ལས་འདའ་བའི་མཛད་པ་རྣམས་ཤུགས་ལ་བསྟན་པའི་
ཕྱིར། ཞེས་དང་། ཐེག་བསྡུས་ལས། དགའ་ལྡན་གནས་ན་བཞུགས་པ་ནས་
བཟུང་སྟེ། འཕོ་བ་དང་། བལྟམས་པ་དང་། འདོད་པ་ལ་སྤྱོད་པ་དང་། མངོན་
པར་བྱུང་བ་དང༌། མུ་སྟེགས་ཅན་གྱི་གམ་དུ་གཤེགས་པ་དང༌། དཀའ་བ་སྤྱད་
པ་དང་། མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་འཁོར་ལོ་བསྐོར་བ་
དང་། ཡོངས་སུ་མྱ་ངན་ལས་འདས་པ། ཞེས་གསུངས་པའི་ཕྱིར། འདི་ལ་སྒྱུ་
རྩལ་འགྲན་པ་དང༌། བདུད་བཅོམ་པ་གཉིས་བསྣོན་དགོས། ཞེས་དང་། ཀུན་
བཏུས་ལས། དེ་བཞིན་གཤེགས་པ་བསམ་གྱིས་མི་ཁྱབ་པ་གང་ཞེ་ན། དགའ་
ལྡན་གྱི་གནས་ན་གནས་པ་ནས་བཟུང་སྟེ། ཡོངས་སུ་མྱ་ངན་ལས་འདས་པའི་
བར་དུ་བྱང་ཆུབ་སེམས་དཔའི་སྤྱོད་པ་ཐམས་ཅད་དང་སངས་རྒྱས་ཀྱི་སྤྱོད་པ་་་་
ཡང་འདོད་པའི་ཁམས་སུ་སྟོན་པའི་གང་ཟག་གོ། ཞེས་སོགས་དང་། རྟོག་གེ་
འབར་བ་ལས། སངས་རྒྱས་མང་པོའི་འདུལ་བའི་སེམས་ཅན་རྣམས་འདུལ་ཕྱིར་
སྤྲུལ་བ་སྤྲུལ་བ་སྟེ། གང་དགའ་ལྡན་གྱི་གནས་ན་གནས་པ་དང་འཕོ་བ་དང་
བལྟམས་པ་དང་བཟོའི་གནས་ཡང་དག་པར་བསྟན་པ་དང༌། བཙུན་མོའི་
འཁོར་ན་བཞུགས་པ་དང༌། མངོན་བྱུང་དང༌། དཀའ་བ་སྤྱོད་པ་དང༌། བདུད་
འདུལ་བ་དང་། མངོན་པར་བྱང་ཆུབ་པ་དང༌། ཆོས་ཀྱི་འཁོར་ལོ་བསྐོར་བ་
དང་། ཡོངས་སུ་ངན་ལས་འདས་པ་ཆེན་པོར་དང་། དམ་པའི་ཆོས་གནས་པ་ལ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
，927 .
སོགས་པ་སྐལ་བ་དང་ལྡན་པའི་གདུལ་བྱ་རྣམས་ལ་སྟོན་པར་བྱེད་དོ། །ནས།
འདིར་ཤིང་དྲུང་དུ་གཤེགས་པ་མ་བགྲང་བར་དམ་པའི་ཆོས་གནས་པ་མཛད་་་་་
ཆེན་དུ་བགྲང་བའི་ཕྱིར། ཞེས་སོགས་དང་། རྒྱུད་བླ་མ་ལས། ཆོས་ཀྱི་སྐུ་ལས་མ་
གཡོས་པར། ནས། གནས་པར་སྟོན། ཞེས་གསུངས་པ་ལྟར་མཛད་པ་བཅུ་
གཉིས་ཀྱི་དང་བོ། ཞེས་སོགས་གསུངས་པའི་ཕྱིར། ཁྱབ་སྟེ། མཛད་པ་འདྲེན་
ཚུལ་མི་འདྲ་བ་ལྔ་ལུང་དྲངས་མ་ཐག་པ་དེར་ཤིན་ཏུ་གསལ་བའི་ཕྱིར་དང་།
གུང་ཐང་འཇམ་པའི་དབྱངས་ཀྱིས། འོན་ཀྱང་རྟོག་གེ་འབར་པའི་སྐབས་གཞན་
དུ་དཀའ་བ་སྤྱད་པ་དང་། བྱང་ཆུབ་ཀྱི་སྙིང་བོར་གཤེགས་པ་དང་། བདུད་
འདུལ་བ་དང་ཞེས་ལན་དུ་མར་འབྱུང་བས། མཐའ་གཅིག་ཏུ་ཤིང་དྲུང་དུ་
གཤེགས་པ་མི་འདྲེན་པར་བཞེད་པ་མིན་པར་སྣང་སྟེ། མཛད་པ་བཅུ་གཉིས་ཀྱི་
འདྲེན་ཚུལ་ལ་ཡོངས་གྲགས་རྒྱུད་བླ་མའི་དངོས་ཟིན་ལྟར་དང་། དེར་ཅུང་ཟད་
མི་འདྲ་བ་རིན་ཆེན་ཕྲེང་བ་ལས། ཆོས་ཀྱི་འཁོར་ལོ་བསྐོར་བ་དང༌། །ལྷ་རྣམས་
ཀུན་ལས་བབས་པ་དང་། །དེ་བཞིན་དུ་ནི་མྱ་ངན་ལས། །འདས་པ་སྟོན་པའི་
མཛད་པ་ཡིན། །ཞེས་ལྷ་ལས་བབས་པ་གཅིག་ཏུ་དཔག་བགྲང་བ་དང་། ཐེག་
བསྡུས་ལས། བཟོའི་གནས་ལ་སྦྱངས་པ་དང༌། བདུད་འདུལ་བ་གཉིས་དངོས་སུ་
མ་བགྲང་བར་མུ་སྟེགས་ཅན་གྱི་གམ་དུ་གཤེགས་པ་དང་། ཞེས་དེ་དག་གི་ལྟ་བ་
སུན་དབྱུང་བའི་ཕྱིར་མུ་སྟེགས་ལྷག་སྤྱོད་སོགས་ཀྱི་དྲུང་དུ་ཕེབས་ནས་ཐར་ལམ་
འཚོལ་བའི་ཚུལ་བསྟན་པ་གཅིག་ཏུ་བགྲང་། མདོ་འགའ་ཞིག་ཏུ་བསྟན་པ་
གནས་པ་གཅིག་ཏུ་བགྲང་ལ། ལ་ལར་བསྟན་པ་ནུབ་པའང་གཅིག་ཏུ་བགྲང་སྟེ།
བུ་སྟོན་ཆོས་འབྱུང་ལས། ཐབས་ལ་མཁས་པ་ཞེས་པ་ལ་སོགས་པའི་མདོ་ལས།
དམ་པའི་ཆོས་ནུབ་པ་ལ་མཁས་པ་ཞེས་ཆོས་ནུབ་པ་ལ་འང་མཛད་པ་གཅིག་ཏུ་་་
གསུངས་ཏེ། ཆོས་དོན་དུ་མི་འགྱུར་བ་ན་ནུབ་པར་བསྟན་པས། སེམས་ཅན་ལ་



，928 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཆོས་སྤོང་གི་ལས་མི་འབྱུང་བར་བྱ་བའི་ཕྱིར་ཡིན་ཏེ། ཞེས་པ་ལྟ་བུ་ཅི་རིགས་
ཡོད་ཅིང་། མཆོག་གི་སྤྲུལ་སྐུ་སོ་སོ་ལའང་རང་རང་གི་མཛད་པ་སྟོན་ཚུལ་མི་
འདྲ་བ་དུ་མ་གསུངས་པས་རྣམ་པ་གཅིག་ཁོ་ནར་ཁ་ཚོན་གཅོད་མི་དགོས་སོ། །
ཞེས་གསུངས་པའི་ཕྱིར་ཟེར་བས་དཔྱད་པར་བྱའོ། །
ཁ་ཅིག་སྟོན་པས་མཛད་པ་བཅུ་གཉིས་ཐུན་མོང་གི་གདུལ་བྱ་ལ་རིམ་ཅན་་་
དང་། གདུལ་བྱ་ཐུན་མོང་མིན་པ་དང་བོ་དང་དུས་མཉམ་དུ་ཐ་མའི་བར་ཅིག་
ཆར་དུ་མཛད་པའི་ཕྱིར་ཏེ། ཡིག་ཆར། དགའ་ལྡན་གྱི་ཆོས་ཀྱི་སྐུ་རྡོ་རྗེའི་ལུས་དེ་
ལས་མ་གཡོས་བཞིན་དུ་མཛད་པ་བཅུ་གཉིས་ཐུང་མོང་གི་གདུལ་བྱ་ལ་རིམ་ཅན་
དང་། ཐུན་མོང་མ་ཡིན་པའི་གདུལ་བྱ་སོ་སོ་ལ་སྐུ་ཁ་དོག་སྤྱོད་ལམ་མི་འདྲ་བ་
དུ་མ་གང་ལ་གང་འདུལ་མི་འདྲ་བ་སོ་སོར་ཅིག་ཆར་དུ་སྟོན་པའི་ཕྱིར། ཞེས་
གསུངས་པའི་ཕྱིར་ཟེར། ཡང་ཁ་ཅིག་མཛད་པ་བཅུ་གཉིས་གདུལ་བྱ་ཐུན་མོང་
མིན་པར་ཅིག་ཆར་སྟོན་པར་བཤད་པ་མི་འཐད་པར་ཐལ། གླིང་གཅིག་ལ་དེ་མི་
རུང༌། གླིང་སོ་སོར་དེ་མི་རུང་བའི་ཕྱིར། དང་པོ་དེར་ཐལ། དེར་སྟོན་པ་ལྷུམས་
སུ་ཞུགས་ནས་ཟླ་བ་བཅུ་མ་འགོར་བར་ལྷུམས་སུ་ཞུགས་པ་དང་དུས་མཉམ་དུ་་་་
བལྟམས་པ་དང་བཟོ་བའི་གནས་ལ་མཁས་པའི་ཚུལ་བསྟན་པ་མེད་པའི་ཕྱིར་ཏེ།
སྟོན་པ་ལྷུམས་སུ་བཞུགས་པ་དང་དུས་མཉམ་དུ་མྱ་ངན་ལས་འདས་པའི་ཚུལ་་་་
བསྟན་པར་གསུངས་པའི་མདོ་བསྟན་བཅོས་དང་། དེ་ལྟར་འདོད་པའི་གྲུབ་
མཐའ་གོང་འོག་སུ་ཡང་མེད་པའི་ཕྱིར་ཏེ། གདུལ་བྱ་ཐུན་མོང་ཡིན་མིན་གང་གི་
དབང་དུ་བྱས་ཀྱང་སྟོན་པས་དགུང་ལོ་བརྒྱད་ཅུའི་བར་མཛད་པ་བཅུ་གཉིས་་་་་
མཛད་པར་ཁས་མི་ལེན་པ་སུ་ཡང་མེད་པའི་ཕྱིར་རོ། །རྟགས་གཉིས་པ་དེར་
ཐལ། གླིང་གཅིག་ལ་ཐོག་མར་དང་བོ་མཛད་ཚེ་གླིང་གཞན་དང་གཞན་དུ་
མཛད་པ་གཉིས་པ་སོགས་སྟོན་པ་མ་ཡིན་པའི་ཕྱིར་ཏེ། གླིང་གང་དུ་གཉིས་པ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
• 929.
མཛད་ན་གླིང་དེར་དང་པོ་སྔོན་དུ་འགྲོ་དགོས་པའི་ཕྱིར་ཏེ། སྐུ་བལྟམས་པ་ལ་
ལྷུམས་སུ་ཞུགས་པ་སྔོན་དུ་འགྲོ་དགོས་པའི་ཕྱིར་རོ། །དེས་ན་མཛད་པ་བཅུ་
གཉིས་ཅིག་ཆར་ཞེས་པ་ནི། གླིང་གཅིག་ལ་དང་པོར་མཛད་ནས་གཉིས་པ་ལ་
གནས་ཚེ་གླིང་གཞན་དུ་དང་པོ་མཛད་པ་དང་། དེ་བཞིན་དུ་གླིང་གཅིག་ལ་
དང་པོ་བཅུ་གཅིག་རིམ་གྱིས་སྔོན་དུ་བཏང༌། བཅུ་གཉིས་པ་ལ་གནས་ཚེ་གླིང་
གཞན་དང་གཞན་དུ་བཅུ་གཅིག་པ་རེ་རེ་སྟོན་པ་ལྟ་བུ་ཡིན་ལ། འཁོར་ལོ་
གསུམ་ཅིག་ཆར་ཞེས་པའང་དེ་དང་འདྲ་བའི་ཕྱིར་ཟེར་ན་དཔྱད་དགོས་སོ། །
དྲི་བ། འཕྲིན་ལས་ཀྱི་མཚན་ཉིད་དང་དབྱེ་བ་སོགས་གང་། །
ལན། ཆོས་སྐུའི་ཡོན་ཏན་དང་དེའི་དབང་གི་བྱུང་བ་གང་རུང་གིས་
བསྡུས་པའི་རྣམ་དཀར་གྱི་ཡོན་ཏན་དེ། ཆོས་སྐུའི་འཕྲིན་ལས་ཀྱི་མཚན་ཉིད།
སྤྲུལ་སྐུའི་ཡོན་ཏན་དང་དེའི་དབང་གིས་བྱུང་བ་གང་རུང་གིས་བསྡུས་པའི་རྣམ་
དཀར་གྱི་ཡོན་ཏན་དེ་སྤྲུལ་སྐུའི་འཕྲིན་ལས་ཀྱི་མཚན་ཉིད། དབྱེ་བ་ལ་སྐུ་གསུང་
ཐུགས་ཀྱི་འཕྲིན་ལས་གསུམ་སོགས་ཡོད་ལ། སྐུའི་འཕྲིན་ལས་ནི། འཕྲིན་ལས་ཀྱི་
རྣམ་བཞག་ལས། སྐུའི་འཕྲིན་ལས་ལ་སྤྲུལ་བའི་སྐུ་དང་། འོད་དང་། གོམ་པ་
འདོར་བ་དང་། སྤྱན་འབྱེད་པ་སོགས་ཡོད་པའི་ཕྱིར། ཞེས་པ་ལྟར། སྤྲུལ་སྐུ་
ཐམས་ཅད་དང༌། དཀོན་མཆོག་སྒྲོན་མེ་མདོ་ལྟར། མཐོང་བ་ཙམ་གྱིས་བླ་མེད་
བྱང་ཆུབ་ཀྱི་ས་བོན་འཇོག་པའི་འོད་ཟེར་ལྷའི་འོད་ཟེར་ཟིལ་གྱིས་གནོན་པའི་་་་
དང༌། འོད་ཟེར་གྱིས་རེག་པས་གདུལ་བྱ་སྲིད་མཚོ་ལས་སྒྲོལ་པའི་འོད་ཟེར་
སོགས་དང༌། ཁ་དོག་དང་སྐུའི་བཀོད་པ་དང༌། སྤྱོད་ལམ་སྣ་ཚོགས་པ་ཐམས་
ཅད་དང༌། གསུང་གི་འཕྲིན་ལས་ལ། མཛད་པ་ཀུན་ལས་གསུང་གི་ནི། །མཛད་
པ་མཆོག་ཡིན། །ཞེས་པ་ལྟར་དང་། དེའི་ནང་ནས་ཀྱང་། ཆོས་ཉིད་བདེན་པ་
བསྟན་པའི་གྲོལ་བར་མཛད། །ཞེས་སྟོང་ཉིད་སྟོན་པ་མཆོག་ཡིན་ལ། དེ་དག་གི་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
• 931 .
འཇུག་པའི་འཕྲིན་ལས་དང་། རྣམ་པར་གྲོལ་བར་འདྲ་བ་ལས་ཡེ་ཤེས་ཁྱད་པར་
དུ་འཕགས་པའི་འཕྲིན་ལས་ལས་བརྩམས་ཏེ་བཤད་དོ། །ཞེས་པའི་དང་བོ་ནི།
《མདོ་སྡེ་རྒྱན་》ལས། སྟོབས་སོགས་སངས་རྒྱས་ཆོས་རྣམས་ལ། བྱང་ཆུབ་རིན་
ཆེན་འབྱུང་གནས་འདྲ། ཞེས་སྟོབས་སོགས་སངས་རྒྱས་ཀྱི་ཟག་མེད་ཡེ་ཤེས་
རྣམས་འབྱུང་བའི་འཕྲིན་ལས་དཔེའི་རིན་པོ་ཆེའི་འབྱུང་གནས་ལས་རིན་པོ་ཆེ་་་
རྣམས་འབྱུང་བ་དང་། གཉིས་པ་ནི། འགྲོ་བའི་དགེ་བའི་ལོ་ཏོག་ཏུ། །སྤྲིན་ཆེན་
དང་ཡང་འདྲ་བར་འདོད། །ཅེས་རྒྱལ་བའི་ཡེ་ཤེས་ཀྱིས་གདུལ་བྱའི་རྒྱུད་ཀྱི་དགེ་
བའི་ལོ་ཏོག་འཕེལ་ན་དེས་སྤྲིན་ལས་ཆར་བ བ་ནས་ལོ་ཏོག་སྨིན་པ་དང༌།
གསུམ་པ་ནི། བསོད་ནམས་ཡེ་ཤེས་རབ་རྫོགས་ཕྱིར། །ཟླ་བ་ཉ་བ་ལྟ་བུར་
འདོད། །ཅེས་ཆོས་སྐུའི་ཚེ་ཚོགས་གཉིས་རྫོགས་པ་ཚང་བ་དཔེའི་ཟླ་བ་ཉ་ཚེ་
དཀྱིལ་འཁོར་རྫོགས་པ་དང༌། བཞི་བ་ནི། ཡེ་ཤེས་སྣང་བ་བྱེད་པའི་ཕྱིར། །ཉི་
མ་ཆེན་པོ་འདྲ་བར་འདོད། །ཅེས་ཡེ་ཤེས་དེའི་བདག་རྐྱེན་བྱས་ནས་ཆོས་བཤད་
པས་འགྲོ་བའི་མི་ཤེས་པ་བསལ་བ་དཔེའི་ཉི་མའི་འོད་ཀྱིས་མུན་པ་སེལ་བ་དང་།
ལྔ་བ་ནི། ཇི་ལྟར་ཉི་མའི་དཀྱིལ་འཁོར་གྱི། །འོད་ཟེར་དཔག་ཏུ་མེད་འདྲེས་
ཤིང༌། །རྟག་ཏུ་བྱ་བ་གཅིག་ལ་འཇུག །འཇིག་རྟེན་ལ་ཡང་སྣང་བར་བྱེད། །དེ་
བཞིན་ཟག་མེད་དབྱིངས་ན་ཡང་། །སངས་རྒྱས་དཔག་ཏུ་མེད་འདྲེས་ཤིང༌། །
མཛད་པ་གཅིག་ནི་མཛད་པ་ལ། །ཡེ་ཤེས་སྣང་བ་མཛད་པར་འདོད། །ཅེས་ཉི་
མའི་དཀྱིལ་འཁོར་གྱི་འོད་ཟེར་དཔག་མེད་འདྲེས་ཤིང་། ཐམས་ཅད་ཀྱི་བྱ་བ་
བརླ་ན། སྐྱེམས་པ་དང་ལོ་ཏོག་སྨིན་པ་འཇིག་རྟེན་སྣང་བའི་བྱ་བ་བྱེད་པར་
གཅིག་པ་བཞིན་དུ། ཟག་མེད་དབྱིངས་ན་སངས་རྒྱས་ཇི་སྙེད་བཞུགས་པ་དེ་
དག་ཐམས་ཅད་ཀྱིས་སྤྲུལ་བ་གཅིག་ཆར་སྤྲུལ་ནས་དེ་ཐམས་ཅད་ཀྱི་གདུལ་བྱའི་
ཉོན་མོངས་ཀྱི་བརླན་སྐེམས་པར་བྱེད་ཅིང་། དགེ་བའི་ལོ་ཏོག་སྨིན་པར་བྱེད་



• 932 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
པའི་ཕྱིར། དྲུག་པ་ནི། དཔེར་ན་ཉི་མའི་འོད་ཟེར་གཅིག །བྱུང་ན་འོད་ཟེར་
ཀུན་འབྱུང་བ། །དེ་བཞིན་སངས་རྒྱས་རྣམས་ཀྱི་ཡང་། །ཡེ་ཤེས་འབྱུང་བར་ཤེས་
པར་བྱ། །ཞེས་དང༌། དཔེར་ན། ཉི་མའི་འོད་ཟེར་གཅིག་བྱུང་ན་ཐམས་ཅད་
འབྱུང་ཞིང་འོད་ཀྱིས་འཇིག་རྟེན་སྣང་བར་བྱེད་པ་དེ་བཞིན་དུ། སངས་རྒྱས་
གཅིག་གི་ཡེ་ཤེས་ཀྱིས་ཤེས་བྱ་ཀུན་ཁྱབ་ཅིང་སྤྲུལ་བས་སེམས་ཅན་གྱི་དོན་མཛད་
ཚེ་སངས་རྒྱས་གཞན་གྱིས་ཀྱང་མཛད་པ་དེ་ལྟར་འབྱུང་བའི་ཕྱིར་རོ། །བདུན་པ་
ནི། ཇི་ལྟར་ཉི་མའི་འོད་ཟེར་དག །འཇུག་ལ་བདག་གིར་བྱ་བ་མེད། །དེ་བཞིན་
སངས་རྒྱས་ཡེ་ཤེས་ཀྱང་། །འཇུག་ལ་བདག་གིར་མཛད་མི་མངའ། །ཞེས་དཔེར་
ན་ཉི་མའི་འོད་ཟེར་གྱིས་ཐམས་ཅད་སྣང་བར་བྱས་ཀྱང་འདི་བྱས་སོ་སྙམ་པའི་་་་
རྣམ་རྟོག་མེད་པ་བཞིན་དུ། རྒྱལ་བའི་ཡེ་ཤེས་ཀྱང་སེམས་ཅན་ཐམས་ཅད་ལ་
འཇུག་པ་ན་རྣམ་རྟོག་མེད་པའོ། །བརྒྱད་པ་ནི། ཉི་མའི་འོད་ཟེར་གཅིག་བཏང་
བས། །འགྲོ་བར་སྣང་བར་བྱེད་པ་ལྟར། །དེ་བཞིན་ཤེས་བྱ་ཐམས་ཅད་ལ།
སངས་རྒྱས་ཡེ་ཤེས་ཅིག་ཆར་སྣང་། །ཞེས་དཔེར་ན་ཉི་མའི་འོད་ཟེར་བཏང་
བས་འགྲོ་བ་ཐམས་ཅད་སྣང་བར་བྱེད་པ་ལྟར། ཤེས་བྱ་སྣ་ཚོགས་པ་ཐམས་ཅད་
སངས་རྒྱས་ཀྱི་ཡེ་ཤེས་ཀྱིས་ཅིག་ཆར་འཇལ་བའི་ཕྱིར། དགུ་བ་ནི། ཇི་ལྟར་ཉི་
མའི་འོད་ཟེར་རྣམས། སྤྲིན་ལ་སོགས་པས་སྒྲིབ་པར་འདོད། །དེ་བཞིན་སངས་
རྒྱས་ཡེ་ཤེས་རྣམས། །སེམས་ཅན་གྱི་ནི་ཉེས་པས་སྒྲིབ། །ཅེས་ཉི་མས་འོད་ཟེར་
བཏང་ཡང་སྤྲིན་གྱིས་བསྒྲིབས་ནས་འགའ་ཞིག་ཏུ་མི་འབབ་པ་བཞིན་དུ། །
སངས་རྒྱས་ཀྱི་ཡེ་ཤེས་ཆོས་སྐུའི་འཕྲིན་ལས་ཀྱང་སེམས་ཅན་གྱི་ཚེ་དང་དུས་དང་
སེམས་ཅན་དང་ལྟ་བ་དང་ཉོན་མོངས་པའི་སྙིགས་མ་སྟེ་ལྔ་ཤས་ཆེ་བའི་སྟོབས་་་་
ཀྱིས་བསྒྲིབས་པའི་སེམས་ཅན་དེ་དག་ལ་མི་འཇུག་པའི་བྱ་བ་དེ་འདིའི་འཕྲིན་་་་
ལས་ཡིན་ཏེ། འཕྲིན་ལས་ཀྱི་རྣམ་བཞག་ལས། ཡེ་ཤེས་དེའི་འཕྲིན་ལས་སེམས་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན། ་་་ ་
.933 .
ཅན་དེ་དག་ལ་མི་འཇུག་པའི་བྱ་བ་དེའི་མཛད་པ་ཡིན་པའི་ཕྱིར། དཔེར་ན། སྐུ་
དངོས་ཀྱི་གདུལ་བྱ་མེད་ན་མྱ་ངན་ལས་འདའ་ཚུལ་བསྟན་པ་སངས་རྒྱས་དེའི་་་་་
མཛད་པ་ཡིན་པ་བཞིན་ནོ། །ཞེས་གསུངས་པའི་ཕྱིར། བཅུ་བ་ནི། ཇི་ལྟར་
མདུད་པའི་དབང་གིས་ན། །གོས་ལ་ཚོན་བཀྲ་མི་བཀྲ་བ། །དེ་བཞིན་འཕེན་པའི་
དབང་གིས་ན། །གྲོལ་བའི་ཡེ་ཤེས་བཀྲ་མི་བཀྲ། །ཞེས་དཔེར་ན་གོས་དཀར་བོ་
ལ་ཚོས་བྱེད་པའི་ཚེ་མདུད་པ་བོར་སར་ཚོས་མི་འགྲོ་ལ་གཞན་ལ་འགྲོ་བ་བཞིན་་་
དུ། སངས་རྒྱས་རྣམས་ཀྱི་ཡེ་ཤེས་ལྔ་དང༌། རྣམ་གྲོལ་སོགས་མཚུངས་ཀྱང་སྤྲུལ་
བ་དང་མཛད་པ་མི་འདྲ་བ་སྣ་ཚོགས་འབྱུང་བ། གདུལ་བྱའི་ལས་ཀྱིས་འཕེན་
པའི་དབང་གིས་ཡིན་པས་སྤྲུལ་བ་སྣ་ཚོགས་པ་འབྱུང་བ་བཅུར་འཇོག་པ་ལྟར་་་་
གཞན་ལའང་ཤེས་པར་བྱའོ། །འདི་དག་ཀྱང་བྱེད་པ་པོའི་འཕྲིན་ལས་ཡུལ་ལ་
འཇུག་ཚུལ་གྱིས་བཞག་གོ །
མངོན་རྟོགས་རྒྱན་འདིར་ཉེར་བདུན་གསུངས་པ་གཙོ་བོ་བྱ་བ་ཡུལ་ལ་ཡོད་
པའི་འཕྲིན་ལས་ཀྱིས་ཕྱེ་བས། དེ་ལ་འཕགས་པའི་ལུགས་དང་། སློབ་དཔོན་
གྱིས་ལུགས་བཤད་པ་གཉིས་ལས། དང་བོ་ལ། ཚོགས་ལམ་ལ་གསུམ། སྦྱོར་ལམ་
ལ་བཞི། མཐོང་ལམ་ལ་གཅིག སྒོམ་ལམ་ལ་བཅོ་བརྒྱད། འབྲས་བུ་ལ་འགོད་
པ་གཅིག་བྱས་ལ། དེའི་སྒོམ་ལམ་ལ་འགོད་པ་བཅོ་བརྒྱད་ནི་ས་གཉིས་པ་དང་
གསུམ་པར་གཅིག་ས་བཞི་བ་ལྔ་བ་དྲུག་པ་གསུམ་ལ་གཅིག་ནས་བདུན་པར་
གཅིག་ས་བརྒྱད་པར་བཞི། སོ་དགུ་བ་ལ་གཉིས། ས་བཅུ་བ་ལ་དགུ་བར་རྣམ་
བཤད་ལས་གསུངས་སོ། །གཉིས་པ་སློབ་དཔོན་གྱིས་ལུགས་ལ། ཚོགས་ལམ་ལ་
དྲུག་འདིའི་ཕྱི་མ་གསུམ་འཕགས་པས་སྒོམ་བྱུང་ལ་སྦྱར་སྙམ། སྦྱོར་ལམ་ལ་
གཅིག མཐོང་ལམ་ལ་གཅིག་འདི་གཉིས་ཀ་མཐུན། སྒོམ་ལམ་ལ་བཅོ་བརྒྱད་ནི།
ས་གཉིས་པ་ནས་ལྔའི་བར་ལ་གཅིག ས་བདུན་པར་གཅིག་འདི་མཐུན། ས་



• 934 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
བརྒྱད་པར་གཉིས། ས་དགུ་བར་གཅིག ས་བཅུ་བར་བཅུ་གཉིས་ལ། ས་བཅུ་བ་
ཐོབ་མ་ཐག་པ་ལ་གཅིག སྐྱེ་བ་གཅིག་ཐོག་གི་གསུམ། སྲིད་པ་ཐ་མ་ལ་འགོད་ལ་
བརྒྱད། འབྲས་བུ་ལ་འགོད་པ་གཅིག་བྱས་ལ། གཙོ་བོ་བྱ་བ་ཡུལ་ལ་ཡོད་པས་
འཇོག་སྟེ། ཡིག་ཆར། ལྷག་མ་ཉེར་དྲུག་ལམ་ལ་བགོད་པའི་འཕྲིན་ལས་ཡིན་
པའི་ཕྱིར། ཞེས་ཉེར་དྲུག་ལམ་མ་ཞུགས་ཁོ་ནར་བཞག་པའི་ཕྱིར། དེ་ཡུལ་གྱི་
དབང་དུ་བྱས་པ་ལས་འགོད་བྱེད་ཀྱི་འཕྲིན་ལས་ཉེར་བདུན་ལམ་ཞུགས་ན་ཡོད་་
པའི་ཕྱིར་ཏེ། བརྒྱད་སྟོང་བ་ཉེར་བདུན་པོ་ཡིན་པའི་ཕྱིར་ཏེ། འཕྲིན་ལས་རྣམ་
བཞག་ལས། ཡང་ཁ་ཅིག བརྒྱད་སྟོང་བ་དེ་འཕྲིན་ལས་ཉེ་བདུན་པོ་མིན་ཟེར་
ན། དེ་ཡིན་པར་ཐལ། དེ་གདུལ་བྱ་དུ་མ་ལམ་གྱི་རྟེན་ལ་འགོད་པར་བྱེད་པའི་
འཕྲིན་ལས་ནས་སངས་རྒྱས་ཀྱི་ས་ལ་འགོད་པར་བྱེད་པའི་འཕྲིན་ལས་ཀྱི་བར་་་་་
ཡིན་པའི་ཕྱིར། ཞེས་གསུངས་པའི་ཕྱིར། གོང་གི་འཕྲིན་ལས་དེ་དག་ལ་བྱེད་པ་
པོ་ལ་ཡོད་པའི་འཕྲིན་ལས་དང་། བྱ་བ་ཡུལ་ཡོད་པའི་འཕྲིན་ལས་གཉིས་རེ་
ཡོད་ཀྱང་། དེ་གང་རུང་གིས་ཁྱབ་བོ། །འཕྲིན་ལས་ཉེར་བདུན་ལ་འགོད་པ་བོ་
ལ་ལམ་མ་ཞུགས་ཀྱང་ཡོད་པས་བྱེད་པ་པོ་ལ་ཡོད་པའི་འཕྲིན་ལས་ཡང་དེ་ལྟར་་་
འཇོག་ལ། ། བྱ་བ་ཡུལ་ལ་ཡོད་པའི་འཕྲིན་ལས་ཡང་སངས་རྒྱས་ཀྱི་སའི་བར་
འཇོག་སྟེ། ཐབས་སངས་རྒྱས་ཀྱི་སར་ཡོད་པའི་ཕྱིར་རོ། །
སྤྱིར་དགེ་བ་ཐམས་ཅན་དང་མངོན་མཐོ་དང་ངེས་ལེགས་ཀྱིས་བསྡུས་པའི་་
འདུས་བྱས་ཐམས་ཅད་སངས་རྒྱས་ཀྱི་འཕྲིན་ལས་ཡིན་ཏེ། སྤྱོད་འཇུག་ལས། དེ་
བཞིན་སངས་རྒྱས་མཐུ་ཡིས་བརྒྱ་ལམ་ན། །འཇིག་རྟེན་བསོད་ནམས་བློ་གྲོས་
ཐང་འགའ་འབྱུང༌། །ཞེས་དང་། རྣམ་འགྲེལ་ཊཱིཀ་ཆེན་ལས། གདུལ་བྱ་རྣམས་
ཀྱི་རྒྱུད་ཀྱི་མངོན་པར་མཐོ་བ་དང་། ངེས་པར་ལེགས་པའི་རང་བཞིན་གྱིས་དགེ་
བ་ནི་འཕྲིན་ལས་ཀྱི་ངོ་བོ་ཡིན་ནོ། །ཞེས་གསུངས་པའི་ཕྱིར། ཁྱད་པར་འགྲོ་བ་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
·935.
རྣམས་ཀྱི་སྡུག་བསྔལ་མ་ལུས་པ་སེལ་བའི་སྨན་དང་བདེ་དགེ་ཐམས་ཅད་འབྱུང་།
བའི་གནས་ཡིད་བཞིན་གྱི་ནོར་བུ་རིན་པོ་ཆེ་ལྟ་བུའི་རྒྱལ་བའི་གསུང་རབ་རྣམས་
འཕྲིན་ལས་མཆོག་ཡིན་ཏེ། རྗེ་བདག་ཉིད་ཆེན་པོས། མཛད་པ་ཀུན་ལས་གསུང་
གི་ནི། །མཛད་པ་མཆོག་ཡིན་དེ་ཡང་ནི། །འདི་ཉིད་ཡིན་ཕྱིར་མཁས་པ་ཡིས། །
འདི་ལས་སངས་རྒྱས་རྗེས་དྲན་བྱོས། །ཞེས་དང༌། སྤྱོད་འཇུག་ལས། འགྲོ་བའི་
སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་
རྙེད་དང་བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །ཅེས་གསུངས་
པའི་ཕྱིར་རོ། །
སྨྲས་པ། །
ཡུམ་གྱི་དགོངས་འགྲེལ་མངོན་རྟོགས་རྒྱན་གྱི་དོན། །
ལེགས་པར་བཀྲལ་བ་འཕགས་ཡུལ་གཞུང་བརྒྱའི་དཔལ། །
བློ་བཟང་རྒྱལ་བའི་དབང་པོ་ཡབ་སྲས་ཀྱི། །
རྣམ་བཤད་གསུམ་སོགས་གཞུང་གིས་གསལ་བར་མཛད། །
དེ་ཡི་རྗེས་འབྲངས་སྒོ་བློ་རྗེ་གསུམ་གྱི། །
སྤྱི་དོན་ཊིཀྐ་མཐའ་དཔྱོད་སྡོམ་ཚིག་སོགས། །
རྒྱུ་སྐར་གྲངས་ལ་འགྲན་པའི་ངང་ཚུལ་གྱིས། ། ན་
ཐུབ་བསྟན་དར་ཆེན་སྲིད་པའི་རྩེ་རུ་བསྒྲེངས། །
སོ་སོའི་རྗེས་འབྲངས་མཁས་གྲུབ་བྱེ་བ་ཡིས། །
འཁྲུལ་བྲལ་ལུང་རིགས་ཚད་མའི་རྒྱབ་རྟེན་གྱིས། །
ཉེས་བཤད་མཐར་བསལ་རང་ལུགས་གཙོར་བཟུང་སྟེ། །
གཟུར་གནས་དཔྱོད་ལྡན་དགྱེས་པའི་མཆོད་སྤྲིན་མང་། ། དེ་
དེའི་ཕྱིར་དམ་པའི་ལྗགས་རྩེར་མ་སྨིན་པའི། ། ཞེས་



• 936 • ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད། །
གསར་བཤད་གཏམ་གྱི་འབྲས་བཟང་ག་ལ་མཆིས། །
དེ་ལྟ་ན་ཡང་ཚུལ་འདིར་གོམས་པའི་ཕྱིར། ། །
ངོ་ཚའི་སྒྲིབ་གཡོགས་དོར་ནས་འདི་ཙམ་བྱས། །
སྔོན་བྱུང་མཁས་དགུའི་ལེགས་བཤད་འོ་མཚོའི་དཔལ། །
བདག་བློ་རྨོངས་པས་ཉེས་བཤད་དྲི་མ་ཡིས། ། །
སྦགས་པར་གྱུར་པ་ལྷ་དང་བླ་མ་དང་། །
གཟུར་གནས་དཔྱོད་ལྡན་དག་ལ་སྙིང་ནས་འཆགས། །
གལ་ཏེ་ལེགས་ཆ་རྡུལ་ཙམ་མཆིས་གྱུར་ན། །
ཚུལ་འདིར་འབད་པས་ལྷག་བསམ་བཟང་བོ་དང་། །
རང་གཞན་དུས་གསུམ་དགེ་ཚོགས་ལྷན་ཅིག་ཏུ། །
རྒྱལ་བསྟན་རིན་ཆེན་དར་བའི་ཆེད་དུ་བསྔོ། ། 1
ཁྱད་པར་འགར་སྟོན་བརྒྱད་པ་གང་ཉིད་ཀྱིས། ། །
རྣམ་དཀར་འཕྲིན་ལས་ཕྱོགས་བཅུར་རྒྱས་པ་དང༌། །
ཞབས་པད་སྲིད་མཐའི་བར་དུ་བརྟན་པའི་ངང་། །
བཞེད་དོན་མཐའ་དག་གེགས་མེད་ལྷུན་གྲུབ་ཤོག། །
གང་གི་ཐུགས་བསྐྱེད་འོ་མའི་རྫིང་བུ་ལས། །
ཉེར་འཁྲུངས་དགེ་འདུན་པད་དཀར་ལྗོན་པའི་ཚལ། ། །
བསླབ་གསུམ་ཡལ་འདབ་ལྷུག་པར་གྲོལ་གྱུར་ཅིང་། །
བཤད་སྒྲུབ་སྦྲང་རྩིའི་བཅུད་ཀྱིས་གཏམས་པར་ཤོག །
ཅེས་མདོ་སྨད་ལྷོ་རྒྱུད་ཆོས་སྡེ་ཆེན་པོ་འགར་རྩེ་དགོན་ཐུབ་བསྟན་ཆོས་་་་
འཁོར་གླིང་གི་རིགས་པ་སྨྲ་བའི་ཁྱུ་མཆོག་རྣམས་ཀྱི་གྲལ་མཐར་སྙེག་པ་གྱ་སྐྱེས་་་
འཇིགས་མེད་རྒྱ་མཚོའམ་འགར་ཉག་ཕྲན་དུ་འབོད་པས་རབ་གནས་མེ་མོ་ཕག་་་



༄༅།།སྐབས་བརྒྱད་པའི་སྐོར་གྱི་དྲི་བ་དྲིས་ལན།
• 937 •
གི་ལོ་སྟེ་སྤྱི་ལོ2007ལོའི་ཧོར་ཟླ་བཞི་བའི་ཚེས་བཅོ་ལྔ་གཟའ་སྐར་འཕྲོད་སྦྱོར་
ཕུན་སུམ་ཚོགས་པར་རང་ཤག་ཉི་འོད་འཁྱུག་པའི་གུར་ཁང་དུ་མཇུག་རྫོགས་་་་་
པར་བྲིས་པ་དགེའོ། །ཡི་གེ་བ་ནི་ཆོས་ཀྱི་གྲོགས་པོ་རིགས་པ་སྨྲ་བ་བྱང་འཇམ་
དབྱངས་སོ། ། ། །



•938 .
ཟུར་བཀོད།
གྲོགས་ཀྱི་དྭངས་མ་རྒྱ་སྐྱེས་འཇིགས་མེད་རྒྱ་མཚོ་
མཚམས་སྦྱོར་རགས་ཙམ། །
འཇིགས་མེད་རྣམ་པར་དཔྱོད་པའི་སྲུབ་ཤིང་གིས། །
རྒྱ་ཆེའི་གཞུང་ལུགས་འོ་མཚོ་བསྲུབས་པ་ལས། །
ལེགས་བཤད་མུ་ཏིག་གསར་བའི་དོ་ཤལ་ཕྲེང་། །
ཐང་མར་བརྡལ་བའི་གྲོགས་རྣམས་བསྔགས་པའི་ཡུལ། །
འདིར་རྣམ་དཔྱོད་ཀྱི་ཁོ་ལག་ཡངས་པའི་གྲོགས་རིགས་པ་སྨྲ་བ་གྱ་སྐྱེས་་་་་
འཇིགས་མེད་རྒྱ་མཚོའམ་འགར་ཉག་ཕྲན་ལགས་ནི། སྤྱི་ལོ་༡༩༧༤ལོར་རོང་
འབྲོག་ཚོ་ལྔའི་ནང་ཚན་གྱི་ས་མཐེ་བུ་ཞེས་པ་ལས་རྒྱ་བཟའ་ཚོ་བ་ཞེས་པའི་ཁྱིམ་
རྒྱུད་ཅིག་ཏུ་སྐྱེས། །
སྤྱི་ལོ་༡༩༨༧ལོར་ཐེག་མཆོག་དགེ་བའི་བཤེས་གཉེན་རྗེ་བསམ་གཏན་རྒྱ་་་
མཚོའི་དྲུང་ནས་རབ་ཏུ་བྱུང༌། ལོ་དེར་གྱི་ས་འགར་རྩེ་དགོན་ཐུབ་བསྟན་ཆོས་
འཁོར་གླིང་གི་ཆོས་སྒོར་ཞུགས་ཏེ་ཡོངས་འཛིན་དམ་པ་རྗེ་དགེ་འདུན་བསྟན་་་་་
འཛིན་མཆོག་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་ནས་བསྡུས་གྲྭ་དང་།
ས་ལམ་ཐེག་གསུམ་མཛེས་རྒྱན། གྲུབ་མཐའ་རིན་ཆེན་ཕྲེང་བ། ཕར་ཕྱིན། རྣམ་
འགྲེལ་སོགས་ཐུན་མིན་གྱི་རིགས་པའི་གཞུང་ལུགས་ཀྱི་སྐོར་དང་། བློ་གསལ་
འཇུག་ངོགས་དང༌། ཐོན་མིའི་ཞལ་ལུང་། སྙན་ངག་སོགས་ཐུན་མོང་རིག་
གནས་སྐོར་ལ་སློབ་གཉེར་གང་ལེགས་མཛད་དེ། འགར་རྩེ་བླ་མ་སྐུ་ཕྲེང་བརྒྱད་
པ་རྗེ་སྐལ་བཟང་བསྟན་པ་རྒྱ་མཚོ་མཆོག་གིས་གཙོས་ལས་སྣེ་ལྷན་རྒྱས་ཀྱིས་བྱ་་་་



.
༄༅།།ཟུར་བཀོད།
.939.
དགའ་བདག་རྐྱེན་གང་མང་གནང་། །
ཁྱད་པར་དུ་སྤྱི་ལོ་ ༡༩༩༨ ལོར་རང་དགོན་གྱི་རྩོམ་ཡིག་འགྲན་བསྡུར་ཁྲོད་་་
དུ་བྱ་དགའ་ཨང་དང་པོ་ཐོབ། འདི་ལ་མ་ཧཱ་པཎྜི་ཏ་བསེ་ཚང་བློ་བཟང་དཔལ་
ལྡན་མཆོག་གིས་ཀྱང་ཐུགས་དགྱེས་པའི་རྗེས་སུ་བཟུང་སྟེ། །
འཇིགས་མེད་དོགས་སྣང་མེ་སྟག་ཕྲ་མོ་ཡིས། ། ན་
ཁེངས་པའི་རྒྱ་མཚོ་རབ་ཏུ་སྐམ་པར་བྱས། །
རྣམ་དཔྱོད་པིར་གྱིས་བྲིས་པའི་རི་མོ་ནི། །
རིག་བྱེད་སྨྲ་བའི་ཡུལ་དུ་གཟིགས་མོ་ཆེ། །
ཞེས་པའི་ཤིས་ཚིག་ངོ་མཚར་བ་འདི་ཉིད་གནང་། དེ་ལྟར་ཕར་ཕྱིན་གྱི་
ཐལ་ཕྲེང་སྐོར་དང་། ཟུར་བཀོད་དགེ་འདུན་ཉི་ཤུ་དང་། རྟེན་འབྲེལ། དྲང་
ངེས། བསམ་གཟུགས་སོགས་ལ་བརྩོན་པ་རྡོ་རུས་ཐུག་པ་བཞིན་མཛད་དེ། སྤྱི་
ལོ་༡༩༩༩ ལོར་རང་དགོན་དུ་ཕར་ཕྱིན་རབ་འབྱམས་པའི་དམ་བཅའ་བཞག
ཕར་ཕྱིན་འབྲས་རྟགས་ལ་དབུ་སེམས་ཀྱི་ལྟ་བའི་བཞེད་སྲོལ་དང་འགྲོ་སྟངས་་་་་
རགས་ཙམ་བཤད་པ་ལྷག་བསམ་སྤོས་ཀྱི་རྫིང་བུ་ཞེས་པའི་དཔྱད་རྩོམ་དེ་ཉིད་་་་
དཔྱོད་ལྡན་མཁས་པའི་གཟིགས་རྟེན་དུ་ཕུལ། །
གཞན་ཡང་དགེ་བའི་བཤེས་གཉེན་དམ་པ་སྔགས་རམས་པ་སྐལ་བཟང་རྒྱ་་
མཚོ་དང་། ལྔ་རིག་པཎ་ཆེན་རྗེ་དམ་ཆོས་རྒྱ་མཚོ་སོགས་ཀྱི་མདུན་ནས་དབུ་
ཕར་དང་མཛོད་འདུལ་སོགས་ལ་ཐོས་བསམ་གནང་བར་མ་ཟད། བྱེ་བྲག་ཏུ་རྗེ་
དམ་ཆོས་རྒྱ་མཚོའི་མདུན་དུ་དབལ་མང་པཎྜི་ཏའི་སྔགས་ཀྱི་སྤྱི་དོན་གྱི་སྟེང་ནས་
སྔགས་ལ་ཐོས་བསམ་བྱ་རྒྱུའི་སྐལ་བ་ལྡན། བར་སྐབས་ཤིག་ལ་བླ་བྲང་དང་དྷཱ་
ཚར་ཕེབས་ཏེ་སྒྲ་དང་སྙན་ངག་རྩིས་རིག་སོགས་ལའང་སློབ་གཉེར་བྱས་མྱོང་།
དགེ་བཤེས་རབ་འབྱམས་པ་སྦྱིན་པ་དར་རྒྱས་སམ་མུན་འཇོམས་སྒྲོན་མེ་ཚང་གི་་



• 940 ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
མདུན་ནས་སྙན་ངག་ལེའུ་གསུམ་གྱི་དཔེར་བརྗོད་ཆ་ཚང་ཞིག་བཞག་སྟེ་རྩོམ་་་་་
རྒྱུགས་ཕུལ། །
སྤྱི་ལོ་ ༡༩༩༩ ལོར་མཐའ་བྲལ་དབུ་མ་ཆེན་མོའི་དོན་ལ་དཔྱད་པ་དཔྱད་་་་
ལན་མཛའ་བཤེས་མཆོད་པའི་མེ་ཏོག་ཅེས་པའི་དཔྱད་རྩོམ་ཞིག་བྲིས་ཏེ་གཉན་་་
པོ་གཡུ་རྩེ་ཞེས་པའི་དུས་དེབ་ཀྱི་སྟེང་དུ་བཀོད། །
སྤྱི་ལོ་༢༠༠༠ ལོར་རང་ཅག་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་རྗེ་་་
སྐལ་བཟང་བསྟན་པ་རྒྱ་མཚོ་མཆོག་གིས་ཁྱོད་རང་རང་དགོན་གྱི་དགེ་རྒན་བྱེད་་
དགོས་ཞེས་བཀའ་ལུང་མེ་ཏོག་གི་ཕྲེང་བ་སྤྱི་བོར་བབས་པར་བརྟེན། ད་ལྟའི་
བར་དུ་དགེ་རྒན་གྱི་འགན་བཞེས་ནས་རང་ནུས་ཅི་ལྕོགས་སྒོས་སློབ་བུ་རྣམས་ལ་
སུམ་རྟགས་དང༌། བསྡུས་གྲྭ། ཕར་ཕྱིན། རྣམ་འགྲེལ་སོགས་སློབ་ཁྲིད་བྱེད་མུས་
སུ་མཆིས། །
སྤྱི་ལོ་༢༠༠༢ ལོར་ནང་དོན་རིག་པའི་སྤྱི་བཤད་ལ་རགས་ཙམ་དཔྱད་པ་་་་
ཞེས་པའི་དཔྱད་རྩོམ་ཞིག་བརྩམས་ཏེ་ནུབ་བྱང་མི་རིགས་སློབ་གྲྭ་ཆེན་མོའི་རིག་
གཞུང་དཔེ་དེབ་སྟེང་འཁོད། དེར་མ་ཟད་གཞུང་ལུགས་དཔྱད་བརྗོད་དང་།
སློབ་གསོ། སྙན་ངག སྤྱི་ཚོགས་གླེང་བརྗོད་སོགས་རྩོམ་རིག་གང་མང་བྲིས་ཏེ་
དུས་དེབ་དང་། ལོ་དེབ། ཚགས་པར་སོགས་ཀྱི་སྟེང་དུ་བཀོད་ཡོད་པ་ནི་རྒྱ་ཆེའི་
ཀློག་པ་པོ་རྣམས་ལ་མིག་མཐོང་ལག་ཟིན་དུ་གྱུར། །
སྤྱི་ལོ་༢༠༠༢ ལོར་བདག་གིས་དགེ་འདུན་བསྟན་འཛིན་མཆོག་ལ་བཀའ་་་
འདྲི་ཞུས་ཤིང་། ཁོང་གིས་ཐུགས་དགྱེས་པའི་ངང་དགོངས་པ་གནང་བར་
བརྟེན། ལོ་དེ་ནས་བཟུང་གསེར་རྣམ་རྟོགས་གསུམ་དང་། ཀུན་མཁྱེན་འཇམ་
དབྱངས་བཞད་པའི་ཕར་ཕྱིར་གྱིས་གཞིར་བྱས་ཤིང་ཡིག་ཆ་གཞན་རྣམས་ཀྱང་་་
རྩྭ་ལྟར་མི་འདོར་བར་ཡན་ལག་ཏུ་འཛིན་པ་རིག་པ་སྨྲ་བ་སྤྱིའི་ལུགས་སྲོལ་དུ་་་་་་



ན
༄༅
།།ཟུར་བཀོད།
:
：941 .
སྣང་བས་ཚུལ་དེ་དང་བསྟུན་ནས་ཕར་ཕྱིན་སྐོར་གྱི་དྲི་བ་དྲིས་ལན་ཐོས་བསམ་་་་
བློ་ཡི་རོལ་རྩེད་ཅེས་པའི་གླེགས་བམ་འདི་འབྲི་མགོ་བརྩམས་ནས་སྤྱི་ལོ་
༢༠༠༧ལོར་མཇུག་རྫོགས་པར་གྲུབ་ཟིན། ད་ལྟ་བརྩམས་ཆོས་འདི་པར་སྐྲུན་
བྱེད་བཞིན་ཡོད། འདི་ལ་ལེགས་བཤད་གསེར་ཕྲེང་ལས། ངོ་མཚར་ལེགས་
བཤད་གསེར་གྱི་ཕྲེང་བ་འདིས། །ཕྲག་དོག་ཚེར་མའི་བློ་མིག་དཀྲུགས་པ་ཡི། །
བླུན་པོ་རྣམས་ལ་དགའ་བ་མི་སྐྱེད་མོད། །ཅེས་གསུངས་པ་ལྟར་དུ་ཁྱེད་ཀྱིས་
བརྩམས་ཆོས་འདིས་ཕྲག་དོག་གི་ཚེར་མས་ཡིད་སེམས་རབ་ཏུ་དཀྲུགས་པའི་ང་་་
དང་ང་འདྲ་བའི་བླུན་པོ་རེ་གཉིས་ལ་དགའ་བ་དང་སྤྲོ་བ་སྐྱེད་རྒྱུ་ཕར་ཞོག་ཐ་ན་
ཆགས་སྡང་གི་ན་ཟུག་འོང་བའི་རྐྱེན་བྱེད་སྲིད་མོད། དེ་ནི་མཐར་ག ཏུགས་ན་ཕ་
རོལ་བ་ཞིག་གི་བློ་སྐྱོན་ཡིན་ཏེ། དཔེར་ན་རང་ཉིད་ཀྱི་ཁ་ནང་གི་ལྕེ་རུལ་བར་མ་
ཚོར་བར་གཞན་གྱི་དྲི་ཞིམ་མིན་ལ་བརྟག་དཔྱད་བྱེད་པ་ལྟ་བུ་ལས་མ་འདས་སོ།།
ད་དུང་འདི་ལྟ་བུའི་འཇིག་རྟེན་ཞིག་དང་འཕྲད་དགོས་ཚེ། གྲོགས་པོ་
ལགས། ཁྱེད་ཀྱིས་མ་མཐའ་ཡང་གནའ་བོའི་དུས་སུ་དཔལ་ཆོས་ཀྱི་གྲགས་པའི་
ཚད་མ་རྣམ་འགྲེལ་ཟེར་བ་དེ་འགའ་ཞིག་གིས་ཁྱིའི་མཇུག་མར་བཏགས་པའི་ལོ་
རྒྱུས་དེ་ལ་ཕྱིར་དྲན་རེ་བྱེད་རྒྱུ་བརྗེད་མི་རུང་། ངས་གོང་གསལ་གྱི་གླེང་བྱ་
འདིའི་མུར་མཐུད་ནས་བཤད་འདོད་པ་ཞིག་ལ་ཕར་ཕྱིན་སྐོར་གྱི་དཔྱད་མཛོད་
འདིའི་དྲི་བ་འགོད་སྟངས་དང་ལན་འདེབས་ཚུལ་རེ་རེའི་ཐད་ནས་ག་འདྲ་ཞིག་
ཡིན་པར་ཆ་མ་འཚལ་མོད། སྤྱིའི་རིན་ཐང་གི་ཆ་ནས་གླེང་ན། ཀུན་མཁྱེན་བླ་
མས། དོན་འདི་རྟོགས་དང་སེམས་ལ་གུས་ཅི་སྨོས། །གླེགས་བམ་བགྱིད་དང་
མཆོད་བསྟོད་གོས་འབུལ་སོགས། །ཉན་རང་བསོད་ནམས་ལས་ལྷག་ཐུབ་དབང་
གིས། །འཛུམ་བཞིན་འོད་སྟོང་དགྱེས་བཞིན་བཀའ་སྩལ་ཏོ། །ཞེས་པ་ལྟར་ཕན་
ནུས་དང་དགེ་མཚན་དཔག་ཏུ་མེད་པ་འབྱུང་བར་བསྙོན་དུ་མེད་དོ། །འདི་ནི་



，942 . ༄༅།།ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་ཐོས་བསམ་བློ་ཡི་རོལ་རྩེད།
ཁྱེད་ཀྱི་མཚམས་སྦྱོར་རགས་བསྡུས་ཤིག་འབྲི་ཞོར་རང་ཉིད་ཀྱི་སེམས་སྟེང་ནས་་་
དགའ་སྤྲོ་ཚད་མེད་ཅིག་གིས་རྐྱེན་བྱས་ཏེ་གང་ཤར་ལྷུག་པོར་བརྗོད་པའི་འཆར་་
སྣང་ཙམ་མོ། ། ད་
སྨྲས་པ།
འགའ་ཞིག་གཞན་གྱི་ཕུན་ཚོགས་མ་བཟོད་ཕྲག་དོག་དུག་ཆུས་སྨྱོ་ལ་ཁད། །
ལ་ལ་གཞུང་དོན་འཆད་ལ་མཁས་ཀྱང་རྩོམ་ཚུལ་མ་ཤེས་ལག་ལྡུམ་གྱུར། ། ན་
ལ་ལས་མི་ཤེས་གཡོ་འགེབ་བྱེད་ཕྱིར་མི་སྨྲའི་ཟོལ་སྦྱོར་བསྟེན་ལ་མཁས། །
བཟང་ངན་བར་མའི་གྲས་སུ་མ་ཚུད་འགའ་ཞིག་ལུང་མ་བསྟན་དུ་ལུས། །
དེ་ལྟའི་ཉེས་སྐྱོན་དྲི་མས་མ་གོས་ཁྱོད་ཀྱི་རྣམ་དཔྱོད་ཉིན་བྱེད་འོད། །
རབ་འབྱམས་ཤེས་བྱའི་པད་མོའི་ཚལ་ལ་དེང་འདིར་འཕྲད་པའི་རྟེན་འབྱུང་ལས། །
ངོ་མཚར་བརྗོད་བྱའི་བཅུད་ཀྱིས་གཏམས་པའི་རྩོམ་རིག་གེ་སར་འཛུམ་པའི་ཚེ། །
དགའ་སྤྲོའི་གཤོག་ཟུང་གར་ལ་རྩེན་བཞིན་བསྟོད་པའི་ཚིག་འགའ་དབང་མེད་ཤོར། །
ཞེས་པ་འདི་ནི་སློབ་གཉེར་བ་རྩེ་སྐྱེས་རིགས་པའི་འཕུར་མདས་རང་ཤག་ཆོས་རིགས་་
གླེགས་བམ་བརྩེགས་པའི་ལྡིང་ཁང་ནས་གྲོགས་རིགས་པ་སྨྲ་བ་འདིའི་མཚམས་སྦྱོར་ཙམ་་་་་
དུའོ། །



རིག་གཞུང་རྒྱ་མཚོར་འཇུག་པའི་གྲུ་གཟིངས་ཞེས་བྱ་བའི་དཔེ་ཚོགས་ལས།
ཕར་ཕྱིན་སྐབས་བརྒྱད་ཀྱི་དྲི་བ་དྲིས་ལན་
ཐོས་བསམ་བློ་ཡི་རོལ་རྩེད།
རྩོམ་པ་པོ།
གྱི་སྐྱེས་འཇིགས་མེད་རྒྱ་མཚོས་བརྩམས།
དཔེ་སྒྲིག་འགན་འཁུར་པ། མགོན་དར། མུན་འཇོམས་སྒྲོན་མེ།
མདུན་ཤོག་ཇུས་འགོད་པ། ལི་ཅན་ཞུང༌།
དཔེ་སྐྲུན་འགྲེམས་སྤེལ་མཁན། ཀྲུང་གོའི་བོད་རིག་པ་དཔེ་སྐྲུན་ཁང་།
ཡི་གེ་སྒྲིག་མཁན། འདི་གའི་དཔེ་སྐྲུན་ཁང་གི་གློག་རྡུལ་རྩིས་འཁོར་ཁང་།
པར་རྒྱག་མཁན། པེ་ཅིན་གྲོང་ཁྱེར་ལི་ཡོན་ཚོན་ཁྲ་པར་ཁང་།
པར་ཐེངས།
༢༠༠༧ལོའི་ཟླ་༡༢ པར་དཔར་གཞི་དང་པོ་བསྒྲིགས།
༢༠༠༧ལོའི་ཟླ་༡༢ པར་དཔར་ཐེངས་དང་པོ་བཏབ།
850mmX 1168mm 1/32
པར་གྲངས།
0001 - 2000
དཔར་ཤོག
30. 25
དཔེ་རྟགས།
ISBN 978—7—80057—964—6/B • 21
རིན་གོང་སྒོར།
དེབ་ཚད།
37. 50



|



ISBN 97-7-057-
4-5
g787500579646l>
定价:37.50 元
